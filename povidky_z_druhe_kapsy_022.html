<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Soud pana Havleny">
    <meta name="apple-mobile-web-app-capable" content="yes">
    <title>Soud pana Havleny</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_druhe_kapsy_021.html">
    <link rel="next" href="./povidky_z_druhe_kapsy_023.html">
    <meta name="nb-order" content="18">
    <link rel="self" href="povidky_z_druhe_kapsy_022.html">
    <meta name="nb-identifier" content="capek-povidky-z-druhe-kapsy-eb3570c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1796" data-nb-chars="10777">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">Soud pana Havleny</span></h1>
        <section>
          <p class="chunk" data-nb-ref-number="2" data-nb-words="168" data-nb-chars="970"><span class="idea" data-nb-ref-number="2" id="idea2" data-nb-words="168" data-nb-chars="970">„Když už&nbsp;tady pan redaktor začal o&nbsp;novinách,“ pravil pan Beran, „tak já&nbsp;vám něco povím: Nejvíc čtenářů hledá v&nbsp;novinách zrovna tu&nbsp;soudní síň. To&nbsp;nikdo neví, čtou-li ji&nbsp;tak pilně z&nbsp;utajené zločinnosti nebo pro své mravní a&nbsp;právní uspokojení; jisté jenom je, že&nbsp;ji&nbsp;čtou náruživě. Proto musí nějaký ten soud denně v&nbsp;novinách být. Ale teď si&nbsp;vemte, že&nbsp;máte například soudní prázdniny; soudy jsou zavřeny, ale rubrika Ze&nbsp;soudní síně v&nbsp;novinách chybět nesmí. Nebo často není u&nbsp;žádného soudu ani jeden zajímavý případ; a&nbsp;soudní referent musí mít zajímavý případ, ber kde ber. V&nbsp;takových pádech si&nbsp;teda musejí soudní referenti nějaký ten zajímavý trestní případ jednoduše vycucat z&nbsp;prstu. Na&nbsp;takové vymyšlené případy pak mají mezi sebou burzu a&nbsp;kupují je, prodávají, půjčují a&nbsp;vyměňují za&nbsp;dvacet cigaret nebo tak. Já&nbsp;to&nbsp;znám, protože u&nbsp;mé&nbsp;bytné bydlel jeden takový soudní referent; mazavka, to&nbsp;on&nbsp;byl, a&nbsp;lajdák, to&nbsp;on&nbsp;taky byl, ale jináč to&nbsp;byl nadaný a&nbsp;špatně placený mládenec.</span></p>
          <p class="chunk" data-nb-ref-number="3" data-nb-words="184" data-nb-chars="1140"><span class="idea" data-nb-ref-number="3" id="idea3" data-nb-words="184" data-nb-chars="1140">Tedy jednoho času se&nbsp;vyskytl v&nbsp;kavárně, kam ti&nbsp;soudní referenti obyčejně chodili, takový divný, sešlý, špinavý a&nbsp;napuchlý chlapík; on&nbsp;se&nbsp;jmenoval Havlena, byl to&nbsp;nedoštudovaný právník a&nbsp;nadobro ztracená existence; nikdo, ba&nbsp;ani on&nbsp;sám nevěděl, z&nbsp;čeho je&nbsp;vlastně živ. Tedy ten Havlena, ten flákač, měl takový zvláštní zločinecký nebo právnický talent; když mu&nbsp;některý ten novinář dal viržinku a&nbsp;pivo, zavřel oči, udělal několik bafů a&nbsp;začal mu&nbsp;povídat ten nejkrásnější a&nbsp;nejpodivnější kriminální případ, jaký si&nbsp;kdo může vymyslet; potom uvedl hlavní body obhajoby a&nbsp;vhodnou repliku státního zástupce, načež pronesl jménem republiky rozsudek. Pak otevřel oči, jako by&nbsp;se&nbsp;probudil ze&nbsp;sna, a&nbsp;bručel: Půjčte mi&nbsp;pět korun. Oni s&nbsp;ním jednou udělali takový pokus: Na&nbsp;jedno posedění vymyslel jedenadvacet trestních případů, jeden lepší nežli druhý; teprve při jedenadvacátém se&nbsp;zarazil a&nbsp;řekl: Počkejte, tenhle případ není pro samosoudce ani pro senát, ten by&nbsp;musel přijít před porotu; a&nbsp;porotu já&nbsp;nedělám. On&nbsp;totiž byl zásadně proti porotám. Ale to&nbsp;se&nbsp;mu&nbsp;musí nechat, jeho rozsudky byly sic přísné, ale právnicky vzorné; na&nbsp;to&nbsp;on&nbsp;si&nbsp;zvlášť potrpěl.</span></p>
          <p class="chunk" data-nb-ref-number="4" data-nb-words="110" data-nb-chars="633"><span class="idea" data-nb-ref-number="4" id="idea4" data-nb-words="110" data-nb-chars="633">Když ti&nbsp;novináři objevili tohohle Havlenu a&nbsp;viděli, že&nbsp;případy, co&nbsp;on&nbsp;dodává, nejsou tak všední a&nbsp;smutné jako ty, co&nbsp;se&nbsp;opravdicky odehrávají na&nbsp;Karláku, udělali takový kartel; Havlena dostával za&nbsp;každý vymyšlený případ takzvanou soudní taxu, totiž deset korun a&nbsp;viržinku, a&nbsp;krom toho za&nbsp;každý měsíc trestu, co&nbsp;uvalil, dvě koruny; to&nbsp;víte, čím větší trest, tím těžší případ. Jakživi si&nbsp;čtenáři novin tak nepočetli na&nbsp;soudní síni, jako když tam dodával Havlena ty&nbsp;své fiktivní soudní případy. Kdepak, teď už&nbsp;ty&nbsp;noviny nejsou dávno tak dobré jako za&nbsp;jeho časů; teď je&nbsp;to&nbsp;samá politika a&nbsp;samé tiskové procesy – já&nbsp;nevím, kdo to&nbsp;má&nbsp;číst.</span></p>
          <p class="chunk" data-nb-ref-number="5" data-nb-words="111" data-nb-chars="673"><span class="idea" data-nb-ref-number="5" id="idea5" data-nb-words="111" data-nb-chars="673">Tedy jednou si&nbsp;ten Havlena vymyslel tenhle případ – on&nbsp;míval daleko lepší, ale z&nbsp;žádného nic nikdy nepošlo, až&nbsp;tenkrát to&nbsp;prasklo. Případ byl ve&nbsp;vší krátkosti ten: Nějaký starý mládenec se&nbsp;pohádal s&nbsp;počestnou vdovou, co&nbsp;bydlí na&nbsp;protější pavlači; nato si&nbsp;pořídil papouška a&nbsp;naučil ho, kdykoliv se&nbsp;ta&nbsp;sousedka na&nbsp;pavlači ukáže, křičet na&nbsp;ni&nbsp;z&nbsp;plna hrdla: Ty&nbsp;couro! Vdova podá na&nbsp;dotyčného pána žalobu pro urážku na&nbsp;cti. Okresní soud uzná, že&nbsp;žalovaný uváděl soukromou žalobkyni prostřednictvím svého papouška u&nbsp;veřejný posměch, a&nbsp;odsoudil ho&nbsp;jménem republiky k&nbsp;čtrnácti dnům vězení podmíněně a&nbsp;k&nbsp;náhradě útrat. – Dostanu jedenáct korun a&nbsp;viržinku, skončil Havlena přelíčení.</span></p>
          <p class="chunk" data-nb-ref-number="6" data-nb-words="175" data-nb-chars="1146"><span class="idea" data-nb-ref-number="6" id="idea6" data-nb-words="175" data-nb-chars="1146">Tenhle Havlenův případ vyšel asi v&nbsp;šesti novinách, ovšem v&nbsp;různém literárním zpracování. V&nbsp;jedněch novinách to&nbsp;mělo titul: V&nbsp;tichém domě. V&nbsp;druhém listě se&nbsp;to&nbsp;jmenovalo: Domácí pán a&nbsp;chudá vdova. Třetí žurnál to&nbsp;nazval: Žalovaný papoušek. A&nbsp;tak dále. Ale najednou vám do&nbsp;těch všech novin došel přípis od&nbsp;ministerstva spravedlnosti: že&nbsp;podepsané ministerstvo žádá o&nbsp;sdělení, před kterým okresním soudem se&nbsp;onen proces pro urážku na&nbsp;cti, uvedený v&nbsp;tom a&nbsp;tom čísle vašeho váženého listu, konal; že&nbsp;uvedený nález o&nbsp;vině žalovaného, jakož i&nbsp;rozsudek jest zmateční a&nbsp;nezákonný, jelikož inkriminovaného výroku se&nbsp;nedopustil žalovaný, nýbrž papoušek; že&nbsp;nelze míti za&nbsp;prokázáno, že&nbsp;by&nbsp;se&nbsp;výrok řečeného papouška nepochybně vztahoval na&nbsp;soukromou žalobkyni; že&nbsp;tedy nelze řečený výrok považovat za&nbsp;urážku na&nbsp;cti, nýbrž nanejvýš za&nbsp;hrubou nepřístojnost nebo veřejné pohoršení, které by&nbsp;bylo lze stíhati toliko policejním napomenutím, pořádkovou pokutou nebo příkazem odstraniti řečeného ptáka. Ministerstvo spravedlnosti si&nbsp;přeje tudíž zjistiti, který okresní soud se&nbsp;onou pří zabýval, aby zavedlo příslušné šetření a&nbsp;tak dále; zkrátka taková úřední aféra.</span></p>
          <p class="chunk" data-nb-ref-number="7" data-nb-words="28" data-nb-chars="181"><span class="idea" data-nb-ref-number="7" id="idea7" data-nb-words="28" data-nb-chars="181">Ježíšmarjá, pane Havleno, vy&nbsp;jste nám dal, spustili potom soudní referenti na&nbsp;toho svého dodavatele. Koukněte se, vždyť ten váš rozsudek stran toho papouška je&nbsp;zmateční a&nbsp;nezákonný!</span></p>
          <p class="chunk" data-nb-ref-number="8" data-nb-words="164" data-nb-chars="1015"><span class="idea" data-nb-ref-number="8" id="idea8" data-nb-words="164" data-nb-chars="1015">Ten Havlena vám zbledl jako stěna. Cože, křikl, můj rozsudek že&nbsp;je&nbsp;nezákonný? Krucinál, tohle si&nbsp;mně troufá ministerstvo tvrdit? Mně, Havlenovi? – Jakživi prý ti&nbsp;novináři neviděli tak uraženého a&nbsp;rozhořčeného člověka. – Já&nbsp;jim proženu perka, křičel ten Havlena bez sebe. Já&nbsp;jim ukážu, je-li můj rozsudek nezákonný, nebo ne! Tohle já&nbsp;si&nbsp;nemůžu nechat líbit! – Z&nbsp;lítosti a&nbsp;rozčilení se&nbsp;na&nbsp;tom místě ožral pod obraz boží; načež vzal arch papíru a&nbsp;napsal ministerstvu spravedlnosti obšírný právnický rozklad, kterým hájil onen rozsudek: že&nbsp;když ten pán učil svého papouška nadávat té&nbsp;sousedce, dal najevo zřejmý úmysl ji&nbsp;urazit a&nbsp;zlehčit; že&nbsp;tedy je&nbsp;tu&nbsp;patrný dolus<sup id="fnref:1"><a href="#fn:1" class="footnote-ref" role="doc-noteref">1</a></sup>; že&nbsp;ten papoušek není subjektem, nýbrž jen instrumentem uvedeného deliktu a&nbsp;tak dále; zkrátka prý to&nbsp;byl nejskvělejší a&nbsp;nejsubtilnější právnický rozbor, jaký kdy ti&nbsp;novináři viděli. Načež se&nbsp;podepsal JUC. Václav Havlena m. p. a&nbsp;poslal to&nbsp;ministerstvu spravedlnosti. Tak, řekl, a&nbsp;dokud to&nbsp;nebude vyřízeno, nebudu soudit; já&nbsp;musím dřív dostat satisfakci.</span></p>
          <p class="chunk" data-nb-ref-number="9" data-nb-words="52" data-nb-chars="337"><span class="idea" data-nb-ref-number="9" id="idea9" data-nb-words="52" data-nb-chars="337">To&nbsp;se&nbsp;rozumí, ministerstvo spravedlnosti na&nbsp;Havlenův přípis nijak nereagovalo; zatím Havlena chodil otrávený a&nbsp;roztrpčený, zchátral ještě víc, a&nbsp;dokonce se&nbsp;zhubl. Když viděl, že&nbsp;se&nbsp;od&nbsp;ministerstva odpovědi nedočká, zasmušil se, mlčky plival nebo vedl pobuřující řeči, a&nbsp;nakonec prohlásil: Počkejte, já&nbsp;jim to&nbsp;ještě ukážu, kdo je&nbsp;v&nbsp;právu!</span></p>
          <p class="chunk" data-nb-ref-number="10" data-nb-words="62" data-nb-chars="344"><span class="idea" data-nb-ref-number="10" id="idea10" data-nb-words="62" data-nb-chars="344">Dva měsíce ho&nbsp;nikdo neviděl; pak přišel zářící a&nbsp;naculený a&nbsp;hlásal: Tak už&nbsp;je&nbsp;na&nbsp;mne ta&nbsp;žaloba podána! Uf, zatracená baba, to&nbsp;dalo práce, než jsem ji&nbsp;k&nbsp;tomu přemluvil! Člověk by&nbsp;nevěřil, že&nbsp;může být stará ženská tak mírumilovná; musel jsem jí&nbsp;podepsat lejstra, že&nbsp;jí&nbsp;v&nbsp;každém případě útraty zaplatím: – Tak, mládenci, teď se&nbsp;to&nbsp;projedná soudně.</span></p>
          <p class="chunk" data-nb-ref-number="11" data-nb-words="6" data-nb-chars="31"><span class="idea" data-nb-ref-number="11" id="idea11" data-nb-words="6" data-nb-chars="31">Co&nbsp;totiž? ptali se&nbsp;ti&nbsp;novináři.</span></p>
          <p class="chunk" data-nb-ref-number="12" data-nb-words="148" data-nb-chars="825"><span class="idea" data-nb-ref-number="12" id="idea12" data-nb-words="148" data-nb-chars="825">No&nbsp;přece ta&nbsp;věc s&nbsp;tím papouškem, povídá ten Havlena. Vždyť jsem vám řekl, že&nbsp;to&nbsp;tak nenechám. Víte, já&nbsp;jsem si&nbsp;koupil papouška, abych ho&nbsp;naučil říkat: Ty&nbsp;couro! Ty&nbsp;babo hambatá! Lidi, to&nbsp;dalo práce! Šest neděl jsem nevytáhl z&nbsp;domova paty a&nbsp;nepromluvil ani neslyšel lidského slova než Ty&nbsp;couro! Teď už&nbsp;to&nbsp;ten papoušek vyslovuje docela krásně; jenomže, vůl jeden, to&nbsp;křičí od&nbsp;rána do&nbsp;večera; ne&nbsp;a&nbsp;ne&nbsp;si&nbsp;zvyknout, aby to&nbsp;křičel jen na&nbsp;mou sousedku přes dvorek. Ona to&nbsp;je&nbsp;taková babička, učitelka hudby, z&nbsp;lepší rodiny, moc hodná osoba; ale protože u&nbsp;nás v&nbsp;domě jiná ženská není, musel jsem si&nbsp;na&nbsp;tu&nbsp;urážku vybrat ji. Poslouchejte, on&nbsp;se&nbsp;takový delikt lehko vymyslí, ale provést jej, kruci, to&nbsp;je&nbsp;jiná. Já&nbsp;toho rošťáka papouška nemohl naučit, aby nadával jenom jí. Nadává jednoduše každému. Já&nbsp;myslím, že&nbsp;to&nbsp;dělá ze&nbsp;zlomyslnosti.</span></p>
          <p class="chunk" data-nb-ref-number="13" data-nb-words="119" data-nb-chars="630"><span class="idea" data-nb-ref-number="13" id="idea13" data-nb-words="119" data-nb-chars="630">Potom se&nbsp;ten Havlena zhluboka napil a&nbsp;pokračoval: Tak jsem na&nbsp;to&nbsp;vyzrál jinak; kdykoliv se&nbsp;ta&nbsp;stará paní ukázala u&nbsp;okna nebo na&nbsp;dvorku, otevřel jsem honem okno, aby jako ten papoušek na&nbsp;ni&nbsp;křičel Ty&nbsp;couro! Ty&nbsp;babo hambatá! – A&nbsp;co&nbsp;byste tomu řekli: ta&nbsp;babička se&nbsp;začala smát a&nbsp;volá na&nbsp;mne: Jejej, pane Havlena, to&nbsp;máte milého ptáčka! Hrom do&nbsp;baby, bručel pan Havlena. Já&nbsp;do&nbsp;ní&nbsp;musel hučet čtrnáct dní, aby na&nbsp;mne podala žalobu; ale svědky mám z&nbsp;celého baráku. Tak, teď se&nbsp;to&nbsp;projedná soudně, mnul si&nbsp;ruce Havlena. To&nbsp;by&nbsp;v&nbsp;tom musel být čert, abych nebyl odsouzen pro urážku na&nbsp;cti! Já&nbsp;jim to&nbsp;nedaruju, těm vašnostům z&nbsp;ministerstva!</span></p>
          <p class="chunk" data-nb-ref-number="14" data-nb-words="76" data-nb-chars="495"><span class="idea" data-nb-ref-number="14" id="idea14" data-nb-words="76" data-nb-chars="495">Až&nbsp;do&nbsp;dne přelíčení pil pan Havlena jako holendr, rozechvěný a&nbsp;nedočkavý. Před soudem se&nbsp;choval strašně důstojně; pronesl sám proti sobě břitkou právnickou řeč, dovolával se&nbsp;všech obyvatel domu, že&nbsp;ta&nbsp;urážka byla pohoršlivá a&nbsp;veřejná a&nbsp;navrhoval nejpřísnější potrestání. Soudce, takový rozšafný starý rada, se&nbsp;podrbal ve&nbsp;vousech a&nbsp;prohlásil, že&nbsp;by&nbsp;chtěl toho papouška slyšet, a&nbsp;odročil jednání s&nbsp;příkazem, aby pan žalovaný donesl příště řečeného ptáka jako předmět doličný, případně jako svědka.</span></p>
          <p class="chunk" data-nb-ref-number="15" data-nb-words="29" data-nb-chars="170"><span class="idea" data-nb-ref-number="15" id="idea15" data-nb-words="29" data-nb-chars="170">K&nbsp;příštímu roku přišel pan Havlena s&nbsp;klecí a&nbsp;papouškem. Ten papoušek vykulil oči na&nbsp;polekanou slečnu zapisovatelku a&nbsp;začal na&nbsp;celé kolo křičet: Ty&nbsp;couro! Ty&nbsp;babo hambatá!</span></p>
          <p class="chunk" data-nb-ref-number="16" data-nb-words="24" data-nb-chars="149"><span class="idea" data-nb-ref-number="16" id="idea16" data-nb-words="24" data-nb-chars="149">Tak to&nbsp;stačí, povídá pan rada. Z&nbsp;výpovědi papouška Lory je&nbsp;zřejmo, že&nbsp;se&nbsp;jeho výrok nevztahoval přímým a&nbsp;nepochybným způsobem na&nbsp;soukromou žalobkyni.</span></p>
          <p class="chunk" data-nb-ref-number="17" data-nb-words="9" data-nb-chars="47"><span class="idea" data-nb-ref-number="17" id="idea17" data-nb-words="9" data-nb-chars="47">Papoušek se&nbsp;na&nbsp;něho podíval a&nbsp;zařval: Ty&nbsp;couro!</span></p>
          <p class="chunk" data-nb-ref-number="18" data-nb-words="22" data-nb-chars="142"><span class="idea" data-nb-ref-number="18" id="idea18" data-nb-words="22" data-nb-chars="142">Nýbrž je&nbsp;zřejmo, pokračoval pan sudí, že&nbsp;dotyčného výroku užívá vůči všem osobám bez rozdílu pohlaví. Tady chybí urážlivý úmysl, pane Havleno.</span></p>
          <p class="chunk" data-nb-ref-number="19" data-nb-words="29" data-nb-chars="183"><span class="idea" data-nb-ref-number="19" id="idea19" data-nb-words="29" data-nb-chars="183">Havlena vyletěl jako píchnutý. Pane rado, protestoval rozčileně, ten urážlivý dolus byl v&nbsp;tom, že&nbsp;jsem otvíral okno na&nbsp;paní soukromou žalobkyni za&nbsp;tím účelem, aby ji&nbsp;papoušek pohaněl!</span></p>
          <p class="chunk" data-nb-ref-number="20" data-nb-words="44" data-nb-chars="249"><span class="idea" data-nb-ref-number="20" id="idea20" data-nb-words="44" data-nb-chars="249">To&nbsp;je&nbsp;těžká věc, řekl pan rada. V&nbsp;tom otvírání okna je&nbsp;snad jakýsi dolus, ale sám o&nbsp;sobě to&nbsp;není urážlivý skutek. Já&nbsp;vás nemůžu odsoudit proto, že&nbsp;jste občas otvíral okno. Vy&nbsp;nemůžete dokázat, že&nbsp;váš papoušek mínil soukromou žalobkyni, pane Havleno.</span></p>
          <p class="chunk" data-nb-ref-number="21" data-nb-words="8" data-nb-chars="40"><span class="idea" data-nb-ref-number="21" id="idea21" data-nb-words="8" data-nb-chars="40">Ale já&nbsp;jsem ji&nbsp;mínil, bránil se&nbsp;Havlena.</span></p>
          <p class="chunk" data-nb-ref-number="22" data-nb-words="32" data-nb-chars="202"><span class="idea" data-nb-ref-number="22" id="idea22" data-nb-words="32" data-nb-chars="202">Na&nbsp;to&nbsp;tu&nbsp;nemáme žádné svědectví, namítal pan soudce. Od&nbsp;vás nikdo inkriminovaný výrok neslyšel. Nic naplat, pane Havleno, já&nbsp;vás musím osvobodit. – Načež si&nbsp;nasadil baret a&nbsp;vynesl osvobozující rozsudek.</span></p>
          <p class="chunk" data-nb-ref-number="23" data-nb-words="24" data-nb-chars="156"><span class="idea" data-nb-ref-number="23" id="idea23" data-nb-words="24" data-nb-chars="156">A&nbsp;já&nbsp;hlásím zmateční stížnost a&nbsp;odvolání proti osvobozujícímu rozsudku, vybuchl Havlena, popadl klec s&nbsp;ptákem a&nbsp;uháněl od&nbsp;soudu, rozlícený, že&nbsp;div neplakal.</span></p>
          <p class="chunk" data-nb-ref-number="24" data-nb-words="57" data-nb-chars="338"><span class="idea" data-nb-ref-number="24" id="idea24" data-nb-words="57" data-nb-chars="338">Potom ho&nbsp;sem tam zahlédli, nalitého a&nbsp;desperátního. Řekněte, pane, vzlykal, je&nbsp;tohle nějaká spravedlnost? Je&nbsp;ještě na&nbsp;světě nějaké právo? Ale já&nbsp;to&nbsp;tak nenechám! Já&nbsp;to&nbsp;poženu k&nbsp;nejvyšší instanci! Pane, mně se&nbsp;musí dostat rehabilitace za&nbsp;tohle příkoří! I&nbsp;kdybych se&nbsp;měl do&nbsp;konce života soudit… Já&nbsp;nebojuju za&nbsp;svou věc, ale za&nbsp;spravedlnost!</span></p>
          <p class="chunk" data-nb-ref-number="25" data-nb-words="95" data-nb-chars="588"><span class="idea" data-nb-ref-number="25" id="idea25" data-nb-words="95" data-nb-chars="588">Jak to&nbsp;vypadalo u&nbsp;odvolací instance, to&nbsp;mně není blíž známo; vím jenom, že&nbsp;příslušný soudní dvůr odvolání pana Havleny do&nbsp;osvobozujícího rozsudku prostě zamítl. Od&nbsp;té&nbsp;doby Havlena zmizel, jako by&nbsp;se&nbsp;nad ním zem slehla; prý ho&nbsp;někteří viděli, jak bloumá po&nbsp;ulicích jako stín a&nbsp;něco si&nbsp;pro sebe brumlá; taky jsem slyšel, že&nbsp;podnes dochází několikrát za&nbsp;rok na&nbsp;ministerstvo spravedlnosti obsáhlá a&nbsp;plamenná stížnost in&nbsp;re<sup id="fnref:2"><a href="#fn:2" class="footnote-ref" role="doc-noteref">2</a></sup>: urážka spáchaná papouškem. Ale případy soudním referentům přestal pan Havlena dodávat nadobro; nejspíš proto, že&nbsp;byla otřesena jeho víra ve&nbsp;spravedlnost a&nbsp;právní řád.“</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="26" data-nb-words="8" data-nb-chars="39"><span class="idea" data-nb-ref-number="26" id="idea26" data-nb-words="8" data-nb-chars="39"><p>Dolus (lat.) – zlý úmysl. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="27" data-nb-words="9" data-nb-chars="37"><span class="idea" data-nb-ref-number="27" id="idea27" data-nb-words="9" data-nb-chars="37"><p>In&nbsp;re&nbsp;(lat.) – ve&nbsp;věci. <em>Pozn. red.</em> <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>