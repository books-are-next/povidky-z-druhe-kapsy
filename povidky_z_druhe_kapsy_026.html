<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Sbírka známek">
    <meta name="apple-mobile-web-app-capable" content="yes">
    <title>Sbírka známek</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_druhe_kapsy_025.html">
    <link rel="next" href="./povidky_z_druhe_kapsy_027.html">
    <meta name="nb-order" content="22">
    <link rel="self" href="povidky_z_druhe_kapsy_026.html">
    <meta name="nb-identifier" content="capek-povidky-z-druhe-kapsy-d66bf70">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1926" data-nb-chars="10717">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Sbírka známek</span></h1>
        <section>
          <p class="chunk" data-nb-ref-number="2" data-nb-words="72" data-nb-chars="376"><span class="idea" data-nb-ref-number="2" id="idea2" data-nb-words="72" data-nb-chars="376">„To teda je&nbsp;svatá pravda,“ řekl starý pan Karas. „Kdyby se&nbsp;člověk hrabal ve&nbsp;své minulosti, našel by, že&nbsp;v&nbsp;ní&nbsp;je&nbsp;dost látky na&nbsp;docela jiné životy. Jednou… buď omylem, nebo z&nbsp;náklonnosti… si&nbsp;vybral jenom jeden z&nbsp;nich a&nbsp;dožívá jej až&nbsp;do&nbsp;konce; ale nejhorší je, že&nbsp;ty&nbsp;druhé, ty&nbsp;možné životy nejsou tak docela mrtvé. A&nbsp;někdy se&nbsp;stane, že&nbsp;v&nbsp;nich pocítíš bolest jako v&nbsp;uříznuté noze.</span></p>
          <p class="chunk" data-nb-ref-number="3" data-nb-words="205" data-nb-chars="1155"><span class="idea" data-nb-ref-number="3" id="idea3" data-nb-words="205" data-nb-chars="1155">Když jsem byl asi desetiletý kluk, začal jsem si&nbsp;dělat sbírku známek; tatínek to&nbsp;nerad viděl, myslel si, že&nbsp;se&nbsp;budu pro to&nbsp;špatně učit, ale já&nbsp;měl kamaráda, Lojzíka Čepelku, a&nbsp;s&nbsp;tím jsem holdoval té&nbsp;filatelistické vášni. Ten Lojzík byl syn flašinetáře, takový střapatý a&nbsp;pihovatý kluk, rozdrbaný jako brabec, a&nbsp;já&nbsp;ho&nbsp;miloval, jak dovedou jen děti milovat kamaráda. Poslouchejte, já&nbsp;jsem starý člověk; měl jsem ženu a&nbsp;děti, ale já&nbsp;vám řeknu, že&nbsp;žádný lidský cit není tak krásný jako přátelství. Ale toho je&nbsp;člověk schopen, jen dokud je&nbsp;mladý; pak tak nějak okorá a&nbsp;zesobečtí. Takové přátelství, to&nbsp;prýští čistočistě z&nbsp;nadšení a&nbsp;obdivu, z&nbsp;přebytku života, z&nbsp;hojnosti a&nbsp;přemíry citu; máš ho&nbsp;tolik, že&nbsp;jej musíš někomu darovat. Můj tatík byl notář, hlava místní honorace, strašně důstojný a&nbsp;přísný pán; a&nbsp;já&nbsp;pojal do&nbsp;svého srdce Lojzíka, co&nbsp;jeho otec byl ožralý flašinetář a&nbsp;matka zedřená pradlena, a&nbsp;já&nbsp;toho Lojzu ctil a&nbsp;zbožňoval, protože byl šikovnější než já, že&nbsp;byl takový samostatný a&nbsp;udatný jako krysa a&nbsp;že&nbsp;měl na&nbsp;nose pihy a&nbsp;že&nbsp;házel kameny levičkou, – já&nbsp;už&nbsp;ani nevím, co&nbsp;všechno jsem na&nbsp;něm tak miloval; ale jistě to&nbsp;byla největší láska mého života.</span></p>
          <p class="chunk" data-nb-ref-number="4" data-nb-words="124" data-nb-chars="745"><span class="idea" data-nb-ref-number="4" id="idea4" data-nb-words="124" data-nb-chars="745">Teda ten Lojzík byl mým důvěrníkem, když jsem si&nbsp;začal dělat sbírku známek. Tady někdo řekl, že&nbsp;jenom mužští mají smysl pro sbírky; je&nbsp;to&nbsp;pravda; já&nbsp;myslím, že&nbsp;to&nbsp;je&nbsp;pozůstatek nebo pud z&nbsp;těch dob, kdy si&nbsp;každý mužský dělal sbírku hlav svých nepřátel, uloupených zbraní, medvědích koží, jeleních parohů a&nbsp;vůbec všeho, co&nbsp;mohl ukořistit. Ale taková sbírka známek, to&nbsp;není jenom vlastnictví, to&nbsp;je&nbsp;věčné dobrodružství; člověk jaksi s&nbsp;chvěním se&nbsp;dotýká kousku té&nbsp;daleké země, řekněme Bhútánu, Bolívie nebo mysu Dobré naděje; prostě má&nbsp;s&nbsp;těmi cizokrajnými zeměmi něco jako osobní a&nbsp;důvěrný styk. Teda on&nbsp;je&nbsp;v&nbsp;tom sbírání známek takový motiv cestování a&nbsp;mořeplavectví a&nbsp;vůbec té&nbsp;mužské světové dobrodružnosti. To&nbsp;máte jako v&nbsp;těch křížových výpravách.</span></p>
          <p class="chunk" data-nb-ref-number="5" data-nb-words="278" data-nb-chars="1548"><span class="idea" data-nb-ref-number="5" id="idea5" data-nb-words="278" data-nb-chars="1548">Jak jsem říkal, můj otec to&nbsp;neviděl rád; otcové obyčejně neradi vidí, dělají-li jejich synové něco jiného než oni sami; páni, já&nbsp;byl k&nbsp;svým synům také takový. Ono je&nbsp;otectví vůbec jaksi smíšený cit; je&nbsp;v&nbsp;něm veliká láska, ale taky nějaké zaujetí, nedůvěra, nepřátelství nebo jak bych to&nbsp;řekl; čím víc člověk své děti miluje, tím víc je&nbsp;v&nbsp;něm toho druhého citu. Teda já&nbsp;jsem se&nbsp;musel s&nbsp;tou mou sbírkou známek schovávat na&nbsp;půdě, aby mně na&nbsp;to&nbsp;tatík nekápl; na&nbsp;půdě byla stará truhla, takzvaná moučnice, a&nbsp;do&nbsp;té&nbsp;jsme zalezli jako dvě myši a&nbsp;ukazovali si&nbsp;známky: Koukej, tohle je&nbsp;Nizozemsko, tohle je&nbsp;Egypt, tohle je&nbsp;Sverige neboli Švédsko. A&nbsp;že&nbsp;jsme se&nbsp;s&nbsp;těmi poklady tak museli schovávat, v&nbsp;tom bylo něco až&nbsp;hříšně krásného. Jak jsem si&nbsp;ty&nbsp;známky opatřoval, to&nbsp;bylo jiné dobrodružství; já&nbsp;chodil po&nbsp;známých i&nbsp;neznámých rodinách a&nbsp;škemral, abych si&nbsp;směl odlepit marky z&nbsp;jejich starých dopisů. Tu&nbsp;a&nbsp;tam měli někde na&nbsp;půdě nebo v&nbsp;sekretáři plná šuplata starých papírů; to&nbsp;byly mé&nbsp;nejblaženější hodiny, když jsem, sedě na&nbsp;zemi, probíral ty&nbsp;zaprášené kupy lejster a&nbsp;hledal na&nbsp;nich nějakou známku, kterou jsem dosud neměl, – já&nbsp;osel jsem totiž duplikáty nesbíral; a&nbsp;když se&nbsp;stalo, že&nbsp;jsem našel starou Lombardii nebo já&nbsp;nevím který z&nbsp;německých státečků nebo svobodných měst, já&nbsp;cítil radost přímo mučivou – ono každé nesmírné štěstí tak sladce bolí. A&nbsp;zatím na&nbsp;mne venku čekal Lojzík, a&nbsp;když jsem konečně vylezl, šeptal jsem hned ve&nbsp;dveřích: Lojzo, Lojzíku, byl tam jeden Hannover! – Máš ho? – Mám! – A&nbsp;už&nbsp;jsme upalovali s&nbsp;tou kořistí domů, do&nbsp;naší truhly.</span></p>
          <p class="chunk" data-nb-ref-number="6" data-nb-words="150" data-nb-chars="921"><span class="idea" data-nb-ref-number="6" id="idea6" data-nb-words="150" data-nb-chars="921">Tam u&nbsp;nás byly textilní fabriky na&nbsp;všelijaké šmízo<a href="./resources/undefined">[22]</a>, na&nbsp;jutu, kaliko, kartoun a&nbsp;bavlněný šmejd; tenhle póvl se&nbsp;totiž extra u&nbsp;nás vyrábí pro barevná plemena celé zeměkoule. Tak tam mně dovolili, abych hledal známky v&nbsp;koších na&nbsp;papír; to&nbsp;bylo mé&nbsp;nejbohatší loviště; tam se&nbsp;vám našel Siam a&nbsp;Jižní Afrika, Čína, Libérie, Afganistan, Borneo, Brazílie, Nový Zéland, Indie, Kongo – já&nbsp;nevím, zní-li vám už&nbsp;ta&nbsp;pouhá jména tak tajemně a&nbsp;jakoby toužebně. Bože, ta&nbsp;radost, ta&nbsp;ukrutná radost, když jsem našel třeba známku se&nbsp;Straits Settlements<a href="./resources/undefined">[23]</a> – Nebo Korea! Nepál! Nová Guinea! Sierra Leone! Madagaskar! Poslyšte, to&nbsp;uchvácení může pochopit jenom lovec nebo hledač pokladů nebo archeolog, který dělá tyhle vykopávky. Hledat a&nbsp;najít, to&nbsp;je&nbsp;to&nbsp;největší napětí a&nbsp;uspokojení, které může člověku život poskytnout. Každý člověk by&nbsp;měl něco hledat; když ne&nbsp;známky, tedy pravdu nebo zlaté kapradí nebo aspoň kamenné šípy a&nbsp;popelnice.</span></p>
          <p class="chunk" data-nb-ref-number="7" data-nb-words="76" data-nb-chars="418"><span class="idea" data-nb-ref-number="7" id="idea7" data-nb-words="76" data-nb-chars="418">Teda to&nbsp;byla ta&nbsp;nejkrásnější léta mého života, to&nbsp;přátelství s&nbsp;Lojzíkem a&nbsp;sbírání známek. Potom jsem dostal spálu, a&nbsp;Lojzíka ke&nbsp;mně nepustili, třeba stával u&nbsp;nás na&nbsp;chodbě a&nbsp;pískal, abych ho&nbsp;slyšel. Jednou na&nbsp;mne nedali pozor nebo co; zkrátka utekl jsem z&nbsp;postele a&nbsp;šups na&nbsp;půdu podívat se&nbsp;na&nbsp;své známky. Já&nbsp;byl tak zesláblý, že&nbsp;jsem stěží uzvedl víko té&nbsp;truhly. Ale truhla byla prázdná; krabice se&nbsp;známkami byla pryč.</span></p>
          <p class="chunk" data-nb-ref-number="8" data-nb-words="205" data-nb-chars="1119"><span class="idea" data-nb-ref-number="8" id="idea8" data-nb-words="205" data-nb-chars="1119">Já&nbsp;vám tu&nbsp;svou bolest a&nbsp;hrůzu nemůžu vylíčit. Myslím, že&nbsp;jsem tam stál jako zkamenělý a&nbsp;že&nbsp;jsem nemohl ani plakat, jak mně to&nbsp;sevřelo hrdlo. Předně hrozné bylo, že&nbsp;mé&nbsp;známky, má&nbsp;největší radost, jsou pryč; ale ještě hroznější bylo, že&nbsp;mně je&nbsp;jistě ukradl Lojzík, můj jediný přítel, zatímco jsem stonal. Byl to&nbsp;úděs, zklamání, zoufalství, lítost – poslyšte, to&nbsp;je&nbsp;úžasné, co&nbsp;takové dítě dovede prožít. Jak jsem se&nbsp;z&nbsp;té&nbsp;půdy dostal, to&nbsp;už&nbsp;nevím; ale pak jsem zas ležel ve&nbsp;vysokých horečkách a&nbsp;v&nbsp;jasnějších chvílích jsem zoufale přemýšlel. Otci ani tetě jsem o&nbsp;tom neřekl – maminku jsem už&nbsp;neměl; věděl jsem, že&nbsp;mi&nbsp;vůbec nerozumějí, a&nbsp;tím jsem se&nbsp;jim jaksi odcizil; od&nbsp;té&nbsp;doby jsem k&nbsp;nim už&nbsp;neměl žádný bližší dětský vztah. Lojzíkova zrada, to&nbsp;byla pro mne skoro smrtelná rána; bylo to&nbsp;mé&nbsp;první a&nbsp;největší zklamání v&nbsp;člověku. Žebrák, říkal jsem si, Lojzík je&nbsp;žebrák, a&nbsp;proto krade; to&nbsp;mám z&nbsp;toho, že&nbsp;jsem kamarádil se&nbsp;žebrákem. A&nbsp;to&nbsp;mě&nbsp;zatvrdilo; od&nbsp;té&nbsp;doby jsem začal dělat rozdíl mezi lidmi – ztratil jsem stav sociální nevinnosti; ale tehdy jsem ještě nevěděl, jak to&nbsp;mnou hluboko otřáslo a&nbsp;co&nbsp;všechno se&nbsp;ve&nbsp;mně sesulo.</span></p>
          <p class="chunk" data-nb-ref-number="9" data-nb-words="72" data-nb-chars="384"><span class="idea" data-nb-ref-number="9" id="idea9" data-nb-words="72" data-nb-chars="384">Když jsem se&nbsp;vystonal z&nbsp;horeček, vystonal jsem se&nbsp;i&nbsp;z&nbsp;té&nbsp;bolesti nad ztrátou sbírky známek. Jen mě&nbsp;ještě bodlo u&nbsp;srdce, když jsem viděl, že&nbsp;Lojzík má&nbsp;zatím nové kamarády; ale když ke&nbsp;mně přiběhl, trochu rozpačitý po&nbsp;tak dlouhé době, řekl jsem mu&nbsp;suše a&nbsp;dospěle: Táhni, já&nbsp;s&nbsp;tebou nemluvím. Lojzík zrudl a&nbsp;po&nbsp;chvíli řekl: Taky dobře. A&nbsp;od&nbsp;té&nbsp;doby mě&nbsp;tak zarytě a&nbsp;proletářsky nenáviděl.</span></p>
          <p class="chunk" data-nb-ref-number="10" data-nb-words="183" data-nb-chars="982"><span class="idea" data-nb-ref-number="10" id="idea10" data-nb-words="183" data-nb-chars="982">Teda to&nbsp;byla ta&nbsp;událost, která měla vliv na&nbsp;můj celý život, na&nbsp;můj výběr života, jak by&nbsp;řekl tady pan Paulus. Abych tak řekl, můj svět byl znesvěcen; ztratil jsem důvěru k&nbsp;lidem; naučil jsem se&nbsp;nenávidět a&nbsp;pohrdat. Už&nbsp;jsem nikdy neměl druha; a&nbsp;když jsem dospíval, začal jsem si&nbsp;i&nbsp;zakládat na&nbsp;tom, že&nbsp;jsem sám, že&nbsp;nikoho nepotřebuju a&nbsp;nikomu nic nedaruju. Potom jsem shledával, že&nbsp;mě&nbsp;nikdo nemá rád; to&nbsp;jsem si&nbsp;vykládal tak, že&nbsp;já&nbsp;sám pohrdám láskou a&nbsp;kašlu na&nbsp;všechnu sentimentalitu. A&nbsp;tak se&nbsp;ze&nbsp;mne stal pyšný a&nbsp;ctibažný, sebedbalý, pedantický a&nbsp;vůbec korektní člověk; byl jsem zlý a&nbsp;tvrdý na&nbsp;podřízené; ženil jsem se&nbsp;bez lásky, děti jsem vychovával v&nbsp;kázni a&nbsp;strachu a&nbsp;získal jsem si&nbsp;svou pílí a&nbsp;svědomitostí nemalých zásluh. To&nbsp;byl můj život, můj celý život; já&nbsp;se&nbsp;nedíval na&nbsp;nic než na&nbsp;to, co&nbsp;je&nbsp;má&nbsp;povinnost. Až&nbsp;v&nbsp;Pánu dokonám, ono to&nbsp;bude i&nbsp;v&nbsp;novinách, jaký jsem byl zasloužilý pracovník a&nbsp;vzorný charakter. Ale kdyby lidé věděli, co&nbsp;je&nbsp;v&nbsp;tom samoty, nedůvěry a&nbsp;zatvrzelosti –</span></p>
          <p class="chunk" data-nb-ref-number="11" data-nb-words="98" data-nb-chars="546"><span class="idea" data-nb-ref-number="11" id="idea11" data-nb-words="98" data-nb-chars="546">Před třemi roky mně zemřela žena. Já&nbsp;to&nbsp;nepřiznal sobě ani jiným, ale bylo mně hrozně smutno; a&nbsp;z&nbsp;takového stesku jsem vyhrabal všelijaké rodinné památky, co&nbsp;zůstaly po&nbsp;otci a&nbsp;matce: fotografie, dopisy, mé&nbsp;staré školní sešity – to&nbsp;mě&nbsp;až&nbsp;škrtilo v&nbsp;krku, když jsem viděl, jak pečlivě je&nbsp;můj přísný tatík ukládal a&nbsp;schovával; myslím, že&nbsp;mě&nbsp;přece měl rád. Byla toho na&nbsp;půdě plná skříň; a&nbsp;na&nbsp;dně jedné zásuvky byla škatule, zapečetěná pečetěmi mého otce; když jsem ji&nbsp;otevřel, našel jsem v&nbsp;ní&nbsp;tu&nbsp;sbírku známek, kterou jsem si&nbsp;dělal před padesáti lety.</span></p>
          <p class="chunk" data-nb-ref-number="12" data-nb-words="73" data-nb-chars="380"><span class="idea" data-nb-ref-number="12" id="idea12" data-nb-words="73" data-nb-chars="380">Já&nbsp;vám nebudu nic zapírat; mně proudem vyhrkly slzy, a&nbsp;tu&nbsp;krabici jsem si&nbsp;odnesl do&nbsp;pokoje jako poklad. Tedy tak to&nbsp;tehdy bylo, pochopil jsem v&nbsp;tu&nbsp;ránu; když jsem tenkrát stonal, někdo tu&nbsp;mou sbírku našel a&nbsp;otec ji&nbsp;zkonfiskoval, abych kvůli ní&nbsp;nezanedbával učení! Neměl to&nbsp;dělat; ale i&nbsp;v&nbsp;tom byla taková jeho přísná péče a&nbsp;láska; já&nbsp;nevím, ale mně začalo být líto i&nbsp;jeho, i&nbsp;sebe –</span></p>
          <p class="chunk" data-nb-ref-number="13" data-nb-words="150" data-nb-chars="801"><span class="idea" data-nb-ref-number="13" id="idea13" data-nb-words="150" data-nb-chars="801">A&nbsp;pak jsem si&nbsp;vzpomněl: Tedy Lojzík mně ty&nbsp;známky neukradl! Kristepane, jak já&nbsp;mu&nbsp;křivdil! – Zas jsem viděl před sebou toho pihovatého a&nbsp;rozdrbaného uličníka – bůhví, co&nbsp;se&nbsp;z&nbsp;něho stalo a&nbsp;je-li ještě živ! Mně vám bylo tak trapno a&nbsp;stydno, když jsem si&nbsp;to&nbsp;všechno vybavoval. Pro to&nbsp;jediné křivé podezření jsem ztratil jediného kamaráda; pro to&nbsp;jsem ztratil dětství. Pro to&nbsp;jsem začal pohrdat chudou verbeží; pro to&nbsp;jsem se&nbsp;choval nadutě; pro to&nbsp;jsem už&nbsp;k&nbsp;nikomu nepřilnul. Pro to&nbsp;jsem se&nbsp;po&nbsp;celý život nemohl podívat na&nbsp;poštovní známku bez nechuti a&nbsp;odporu. Pro to&nbsp;jsem nikdy nepsal své nevěstě a&nbsp;ženě a&nbsp;maskoval jsem to&nbsp;tím, že&nbsp;jsem povýšen nad citové výlevy; a&nbsp;má&nbsp;žena tím trpěla. Pro to&nbsp;jsem byl tak tvrdý a&nbsp;osamělý. Pro to, jen pro to&nbsp;jsem udělal takovou kariéru a&nbsp;plnil tak vzorně své povinnosti –</span></p>
          <p class="chunk" data-nb-ref-number="14" data-nb-words="177" data-nb-chars="985"><span class="idea" data-nb-ref-number="14" id="idea14" data-nb-words="177" data-nb-chars="985">Já&nbsp;viděl znovu celý svůj život; najednou se&nbsp;mi&nbsp;zdál pustý a&nbsp;nesmyslný. Vždyť já&nbsp;mohl žít docela jinak, napadlo mě. Kdyby se&nbsp;to&nbsp;nebylo stalo – bylo ve&nbsp;mně tolik nadšení a&nbsp;dobrodružnosti, lásky, rytířství, fantazu a&nbsp;důvěry, takových věcí divných a&nbsp;nezkrotných – bože, vždyť já&nbsp;mohl být čímkoliv jiným, cestovatelem nebo hercem nebo vojákem! Vždyť jsem mohl milovat lidi, pít s&nbsp;nimi, rozumět jim, já&nbsp;nevím co&nbsp;všechno! Mně bylo, jako by&nbsp;ve&nbsp;mně roztával nějaký led. Probíral jsem známku po&nbsp;známce; byly tam všechny, Lombardie, Kuba, Siam, Hannover, Nicaragua, Filipíny, všechny ty&nbsp;země, do&nbsp;kterých jsem tehdy chtěl jet a&nbsp;které teď už&nbsp;neuvidím. Na&nbsp;každé té&nbsp;známce bylo kus něčeho, co&nbsp;se&nbsp;mohlo stát a&nbsp;co&nbsp;se&nbsp;nestalo. Já&nbsp;nad nimi proseděl celou noc a&nbsp;soudil jsem svůj život. Viděl jsem, že&nbsp;to&nbsp;byl nějaký cizí, umělý a&nbsp;neosobní život, a&nbsp;že&nbsp;můj skutečný život se&nbsp;vůbec nestal skutkem.“ – Pan Karas mávl rukou. – „Když si&nbsp;tak pomyslím, čím vším jsem mohl být – a&nbsp;jak jsem tomu Lojzíkovi křivdil –“</span></p>
          <p class="chunk" data-nb-ref-number="15" data-nb-words="42" data-nb-chars="239"><span class="idea" data-nb-ref-number="15" id="idea15" data-nb-words="42" data-nb-chars="239">Páter Voves, naslouchaje této řeči, se&nbsp;velmi zasmušil a&nbsp;rozlítostnil; nejspíš si&nbsp;vzpomněl na&nbsp;něco ve&nbsp;svém vlastním životě. „Pane Karas,“ řekl dojatě, „ani na&nbsp;to&nbsp;nemyslete; co&nbsp;je&nbsp;to&nbsp;platno, teď už&nbsp;se&nbsp;to&nbsp;nedá napravit, nedá se&nbsp;začít znova –“</span></p>
          <p class="chunk" data-nb-ref-number="16" data-nb-words="19" data-nb-chars="105"><span class="idea" data-nb-ref-number="16" id="idea16" data-nb-words="19" data-nb-chars="105">„Nedá,“ vzdychl pan Karas a&nbsp;drobet se&nbsp;zarděl. „Ale víte, aspoň – aspoň tu&nbsp;sbírku jsem začal znovu dělat!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_027.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>