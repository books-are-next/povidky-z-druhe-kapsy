<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Povídky z druhé kapsy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Ušní zpověď</h2>

<p class="mlptextbez1radku">„Potlačené představy,“ mínil páter Voves, farář od
Sv. Matěje, „poslouchejte, kurýrovat tyhle potlačené představy, to je jedna z nejstarších
lidských zkušeností: jenže naše svatá církev té medicíně říká sacramentum
sanctae confessionis<a href="../Text/povidky_z_druhe_kapsy_033.html#_ftn15" title="" class="pcalibre calibre3 pcalibre1" id="_ftnref15"><span class="msofootnotereference"><span class="calibre12"><span class="msofootnotereference"><span class="calibre13">[15]</span></span></span></span></a>.
Když tě něco v duši tlačí, když se za něco hanbíš, jdi, kujóne, k svaté zpovědi
a vyznej se z toho neřádu, co v sobě nosíš! Jenže my tomu neříkáme léčení
nervových poruch; my tomu říkáme lítost, pokání a odpuštění hříchů.</p>

<p class="mlptext">Počkejte, tomu už je řada let; byl ukrutně horký letní den, a tak
jsem si zašel do svého kostelíčka – víte, já si myslím, že tihle evandělíci
mohli vzniknout jenom v severních krajinách, kde není ani v létě člověku horko.
V takovém našem, katolickém kostele máš po celý boží den něco, mše, modlení,
nešpory nebo aspoň ty obrazy a sochy; můžeš si tam kdykoliv zaskočit, ochladíš
se a porozjímáš – k tomu ale pasuje, když je venku jako v peci. Proto máte
berany v těch chladných a nehostinných zemích a nás katolíky v končinách
teplejších; to asi dělá ten stín a chládek ve chrámech Páně. Tedy tenkrát byl
takový palčivý den; když jsem vešel do kostela, tak to na člověka tak krásně a smířlivě
dýchlo; a tam ke mně přijde kostelník, že tu už přes hodinu čeká jeden člověk,
aby se někomu vyzpovídal.</p>

<p class="mlptext"><span class="calibre15">Dobrá, to se stává dost
často; tož jsem si vzal v sakristii štólu a šel jsem si sednout do zpovědnice.
Kostelník přivedl toho kajícníka – byl to nemladý, slušně oblečený člověk,
vypadal jako obchodní zástupce nebo agent s realitami, ve tváři bledý a jaksi
naduřelý; klekl u zpovědnice a mlčel.</span></p>

<p class="mlptext">No tak, pomáhal jsem mu, říkejte po mně: Já bídný hříšník,
zpovídám a vyznávám se Bohu Všemohoucímu –</p>

<p class="mlptext">Ne, vypravil ze sebe ten člověk, já to říkám jinak. Nechte
mne. Já musím jinak. – Najednou se mu začala třást brada a na čele se mu
vyvalil pot; a já měl zčistajasna pocit takové divné a strašné ošklivosti – Stejný
otřes jsem předtím zažil jenom jednou, když jsem byl při exhumaci nebožtíka,
který byl… který už byl v rozkladu; já vám, páni, nebudu líčit, jak to vypadá.</p>

<p class="mlptext">Proboha, co je vám? křikl jsem na něho polekán.</p>

<p class="mlptext">Hned – hned, jektal ten člověk, hluboce vzdychl, hlasitě se
vysmrkal a řekl: Už je po tom. Tak já začnu, velebný pane. Je tomu dvanáct let –</p>

<p class="mlptext">Já vám neřeknu, co jsem od něho slyšel. Předně to je, to se
rozumí, zpovědní tajemství; a za druhé to byl skutek tak strašlivý, tak odporný
a bestiální, že – zkrátka, to se vůbec nedá povídat; a ten člověk to ze sebe
chrlil v takových děsných podrobnostech – a nic, nic nevynechal! Já myslel, že
z té zpovědnice uteču, že si zacpu uši nebo já nevím co; nacpal jsem si štólu
do úst, abych nevykřikl hrůzou.</p>

<p class="mlptext">Tak už je to venku, řekl ten člověk spokojeně a ulehčeně se
vysmrkal. Tak vám děkuju, velebný pane.</p>

<p class="mlptext">Počkejte, křikl jsem, a co pokání?</p>

<p class="mlptext">Co vás nemá, řekl ten člověk a mrkal na mne skrz to okénko
skoro důvěrně. Pane páter, vždyť já na nic nevěřím; já jsem si šel jenom
ulehčit. Víte, když já o… o té věci nějaký čas nemluvím… tak já to pak vidím
před sebou… všecko… a nemůžu spát, nemůžu oka zamhouřit – – A když to tak na
mne přijde, tak to musí ven, musím to někomu povědít; a vy tu jste na to, je to
vaše řemeslo a nesmíte to jít udat, na to je zpovědní tajemství. Ale
rozhřešení, na to já nic nedám; to je těžká věc, když člověk nemá víru.
Mnohokrát děkuju, velebný pane. Uctivá poklona. – A než jsem se vzpamatoval,
plaval pružným krokem z kostela.</p>

<p class="mlptext">Asi za rok se vyskytl zas; nachytal mne před kostelem, bledý a
nesmírně pokorný. Velebný pane, koktal, mohl bych se u vás vyzpovídat?</p>

<p class="mlptext">Člověče, řekl jsem mu, bez pokání to nejde, a basta. Když se
nechcete kát, tak spolu nemáme žádný kšeft.</p>

<p class="mlptext"><span class="calibre16">Ježíšmarjá, vzdychl ten
člověk zdrceně, tohle mně teď říká každý páter! Žádný mě už nechce vyzpovídat,
a já bych tak hrozně potřeboval – Koukejte, velebný pane, co vám to udělá,
kdybych – kdybych ještě jednou –</span></p>

<p class="mlptext">Vtom se mu začaly třást rty jako tehdy. Nic, rozkřikl jsem se
na něho, nebo mně to povídejte před nějakou světskou osobou!</p>

<p class="mlptext">Já vím, zaúpěl ten člověk, aby mne ta světská osoba pak udala!
Aby vás čert vzal, zařval poraněně a běžel pryč; a je to divné, i na těch jeho
zádech bylo vidět takové vám zoufalství –</p>

<p class="mlptext">Od té doby jsem ho neviděl.“</p>

<p class="mlphvezdicky">* * *</p>

<p class="mlptextbez1radku"><span class="calibre15">„Důstojnosti,“ děl
na to advokát dr. Baum, „ta vaše historka není ještě celá. Jednou – taky už
před lety – ke mně přišel do kanceláře človíček s bledou a naduřelou tváří – abych
řekl pravdu, moc se mi nelíbil; a když jsem ho posadil a řekl mu, tak, příteli,
co vás sem vede, začal ten člověk: Pane doktore, když se na vás váš klient s důvěrou
obrátí a svěří se vám, že se dejme tomu něčeho dopustil, tak – – tak
samozřejmě, povídám, toho nesmím užít proti němu; pane, z toho bych měl pěknou
disciplinárku, ne-li něco horšího.</span></p>

<p class="mlptext">To je dobře, oddechl si ten chlapík. Pane doktore, já vám něco
musím říci. Já jsem před čtrnácti lety – A pak, velebnosti, jsem slyšel nejspíš
to samé jako tenkrát vy.“</p>

<p class="mlptext">„Neříkejte to,“ přerušil ho páter Voves.</p>

<p class="mlptext">„Ani mě nenapadne,“ bručel dr. Baum. „Víte, to byla příliš
šeredná věc; a ten chlapík to ze sebe chrlil, jako by se zalykal: zpocený,
zsinalý, s očima zavřenýma… Ono to vypadalo, jako by psychicky zvracel. Potom
si oddechl a otřel si kapesníkem rty.</p>

<p class="mlptext">Pro živého boha, člověče, řekl jsem mu, s tímhle přec nemohu
nic dělat! Ale chcete-li ode mne upřímnou radu –</p>

<p class="mlptext">Ne, vyhrkl ten divný tvor, já žádnou radu nechci. Já jsem vám
jenom přišel říci, co jsem tehdy udělal; ale pamatujte si, dodával skoro
divoce, že toho nesmíte užít proti mně! – Potom vstal a docela klidně řekl: Tak
co jsem vám dlužen, pane doktore?</p>

<p class="mlptext">Padesát korun, řekl jsem zdrceně; a on vyndal padesátku,
uctivá poklona, pane doktore, a šel.</p>

<p class="mlptext">Rád bych věděl, kolik pražských advokátů takhle obešel, ale
podruhé už u mne nebyl.“</p>

<p class="mlphvezdicky">* * *</p>

<p class="mlptextbez1radku">„To ještě není konec té historie,“ ozval se dr.
Vitásek. „Před několika lety, když jsem byl ve špitále sekundářem, tam přivezli
člověka s takovým bledým a naduřelým kontrfejem<a href="../Text/povidky_z_druhe_kapsy_033.html#_ftn16" title="" class="pcalibre calibre3 pcalibre1" id="_ftnref16"><span class="msofootnotereference"><span class="calibre12"><span class="msofootnotereference"><span class="calibre13">[16]</span></span></span></span></a>;
nohy zpuchlé jako škopky, křeče, potíže s dechem, no zkrátka, krásný zánět
ledvin, jak stojí v knize psáno; to se rozumí, pomoc mu už nebyla. Jednou mě
zavolala ošetřovatelka, že ten nefritik na sedmičce se zas chystá mít křeče.
Tak jdu k němu a vidím, chudák lapá po dechu, zpocený jako myš, oči hrůzou
vytřeštěné – tyhle stavy úzkosti při N<a href="../Text/povidky_z_druhe_kapsy_033.html#_ftn17" title="" class="pcalibre calibre3 pcalibre1" id="_ftnref17"><span class="msofootnotereference"><span class="calibre12"><span class="msofootnotereference"><span class="calibre13">[17]</span></span></span></span></a> jsou strašné.</p>

<p class="mlptext">Fotr, povídám mu, já vám dám injekci a bude zas dobře.</p>

<p class="mlptext">Pacient zavrtěl hlavou. Doktore, vypravil ze sebe, já… já vám
musím něco říct… Ať jde ta ženská pryč!</p>

<p class="mlptext">Já bych mu byl raději vpíchnul Em O<a href="../Text/povidky_z_druhe_kapsy_033.html#_ftn18" title="" class="pcalibre calibre3 pcalibre1" id="_ftnref18"><span class="msofootnotereference"><span class="calibre12"><span class="msofootnotereference"><span class="calibre13">[18]</span></span></span></span></a>,
ale když jsem viděl ty jeho oči, poslal jsem ošetřovatelku po svých. Tak ven s tím,
přítelíčku, povídám, ale potom půjdete spat.</p>

<p class="mlptext">Doktore, úpěl ten člověk, a přitom byl v jeho očích takový vám
šílený strach, doktore, já už nemohu – já pořád vidím tu – já nemohu spát, já
vám to musím říci –</p>

<p class="mlptext">A pak to přišlo uprostřed křečí a záduchy. Lidi, něco takového
jsem dosud neslyšel.“</p>

<p class="mlptext">„Hum, hum,“ zakašlal advokát Baum.</p>

<p class="mlptext">„Nebojte se,“ děl dr. Vitásek, „já to nebudu povídat; to už je
lékařské tajemství. Potom ležel jako mokrý hadr, naprosto vyčerpán. Víte, já
jsem mu nemohl dát rozhřešení, velebníčku, ani nějakou moudrou radu; ale já mu
dal, lidi, dvě dávky morfia, a když se probudil, zas, a pak znovu, až už se
neprobudil. Abyste věděli, já jsem mu pořádně pomohl.“</p>

<p class="mlptext">„Amen,“ pravil páter Voves a drobet se zamyslil. „To jste byl
hodný,“ dodal měkce, „aspoň se už netrápil.“</p>

</div>
</body>
</html>