<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Muž, který nemohl spát">
    <meta name="apple-mobile-web-app-capable" content="yes">
    <title>Muž, který nemohl spát</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_druhe_kapsy_024.html">
    <link rel="next" href="./povidky_z_druhe_kapsy_026.html">
    <meta name="nb-order" content="21">
    <link rel="self" href="povidky_z_druhe_kapsy_025.html">
    <meta name="nb-identifier" content="capek-povidky-z-druhe-kapsy-45213ed">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1654" data-nb-chars="9245">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="22"><span class="idea" data-nb-ref-number="1" id="idea1" data-nb-words="4" data-nb-chars="22">Muž, který nemohl spát</span></h1>
        <section>
          <p class="chunk" data-nb-ref-number="2" data-nb-words="133" data-nb-chars="788"><span class="idea" data-nb-ref-number="2" id="idea2" data-nb-words="133" data-nb-chars="788">„Když už&nbsp;tady pan Doležal začal o&nbsp;tom dešifrování,“ děl na&nbsp;to&nbsp;pan Kavka, „tak jsem si&nbsp;vzpomněl na&nbsp;věc, kterou jsem jednou provedl kolegovi Musilovi. On&nbsp;ten Musil je&nbsp;neobyčejně vzdělaný a&nbsp;subtilní člověk, ale takový typ intelektuála: ve&nbsp;všem vidí problém a&nbsp;hledá k&nbsp;němu své stanovisko. Například on&nbsp;má&nbsp;stanovisko i&nbsp;k&nbsp;své vlastní ženě a&nbsp;nežije v&nbsp;manželství, nýbrž v&nbsp;problému manželství; krom toho uznává sociální problém, pohlavní otázku, problém podvědomí, problém výchovy, krizi dnešní kultury a&nbsp;celou řadu jiných problémů. Tihle lidé, co&nbsp;všude nalézají problémy, jsou stejně nesnesitelní jako ti, co&nbsp;mají zásady. Já&nbsp;nemám rád problémy; pro mne vejce je&nbsp;vejce, a&nbsp;kdyby mně někdo začal mluvit o&nbsp;problému vejce, tak se&nbsp;leknu, že&nbsp;to&nbsp;vejce je&nbsp;zkažené. To&nbsp;jen abyste věděli, jaký ten Musil je.</span></p>
          <p class="chunk" data-nb-ref-number="3" data-nb-words="91" data-nb-chars="513"><span class="idea" data-nb-ref-number="3" id="idea3" data-nb-words="91" data-nb-chars="513">Jednou před Vánocemi si&nbsp;zamanul, že&nbsp;pojede na&nbsp;Krkonoše lyžovat; a&nbsp;protože si&nbsp;ještě musel koupit to&nbsp;a&nbsp;ono, ohlásil, že&nbsp;se&nbsp;staví rozloučit se&nbsp;s&nbsp;kolegy později. Najednou ho&nbsp;přijde hledat doktor Mandel, víte, ten známý publicista, taky takový zvláštní pavouk, a&nbsp;že&nbsp;musí nutně mluvit s&nbsp;panem Musilem. Musil tu&nbsp;není, povídám, ale snad si&nbsp;sem ještě zaskočí před odjezdem; počkejte na&nbsp;něj. – Doktor Mandel se&nbsp;zasmušil. Čekat nemohu, řekl, ale napíšu mu&nbsp;na&nbsp;lístek, co&nbsp;jsem s&nbsp;ním chtěl vyřídit. – Nato sedl ke&nbsp;stolu a&nbsp;psal.</span></p>
          <p class="chunk" data-nb-ref-number="4" data-nb-words="77" data-nb-chars="435"><span class="idea" data-nb-ref-number="4" id="idea4" data-nb-words="77" data-nb-chars="435">Já&nbsp;nevím, viděl-li někdo z&nbsp;vás nečitelnější písmo, než má&nbsp;ten doktor Mandel. Ono to&nbsp;vypadá jako záznam seizmografu – taková dlouhá a&nbsp;trhaná vodorovná čára, která se&nbsp;místy zachvěje nebo tak špičatě poskočí. Já&nbsp;to&nbsp;písmo dobře znal, a&nbsp;tož jsem jen koukal, jak mu&nbsp;jede ruka po&nbsp;papíře. Vtom se&nbsp;doktor Mandel zamračil, zmačkal netrpělivě ten list papíru, hodil jej do&nbsp;koše a&nbsp;vyskočil. Ono by&nbsp;to&nbsp;bylo příliš dlouhé, zabručel, a&nbsp;už&nbsp;byl tentam.</span></p>
          <p class="chunk" data-nb-ref-number="5" data-nb-words="78" data-nb-chars="428"><span class="idea" data-nb-ref-number="5" id="idea5" data-nb-words="78" data-nb-chars="428">To&nbsp;víte, den před Vvánocemi se&nbsp;člověku nechce do&nbsp;vážné práce; tak jsem si&nbsp;sedl ke&nbsp;stolu a&nbsp;začal jsem dělat po&nbsp;papíře seizmografické čáry: takové dlouhé třesavé tahy, tu&nbsp;a&nbsp;tam poskakující nahoru a&nbsp;dolů, jak mě&nbsp;napadlo. Chvíli jsem se&nbsp;tím bavil, a&nbsp;pak jsem ten počmáraný papír položil na&nbsp;Musilův stůl. V&nbsp;tu&nbsp;chvíli se&nbsp;vhrnul do&nbsp;dveří Musil, vystrojen na&nbsp;hory, s&nbsp;lyžemi a&nbsp;holemi na&nbsp;rameni. Tak už&nbsp;jedu, hlaholil ve&nbsp;dveřích radostně.</span></p>
          <p class="chunk" data-nb-ref-number="6" data-nb-words="18" data-nb-chars="94"><span class="idea" data-nb-ref-number="6" id="idea6" data-nb-words="18" data-nb-chars="94">Byl tu&nbsp;nějaký pán a&nbsp;hledal vás, řekl jsem odměřeně. Nechal vám tady dopis, prý je&nbsp;to&nbsp;důležité.</span></p>
          <p class="chunk" data-nb-ref-number="7" data-nb-words="21" data-nb-chars="117"><span class="idea" data-nb-ref-number="7" id="idea7" data-nb-words="21" data-nb-chars="117">Ukažte, povídá Musil chutě. A&nbsp;hele, zarazil se&nbsp;trochu nad tím mým výrobkem. To&nbsp;je&nbsp;od&nbsp;doktora Mandela; copak mně chce?</span></p>
          <p class="chunk" data-nb-ref-number="8" data-nb-words="16" data-nb-chars="93"><span class="idea" data-nb-ref-number="8" id="idea8" data-nb-words="16" data-nb-chars="93">To&nbsp;nevím, bručel jsem nevlídně, měl moc naspěch; ale víte, to&nbsp;jeho písmo bych nechtěl luštit.</span></p>
          <p class="chunk" data-nb-ref-number="9" data-nb-words="72" data-nb-chars="390"><span class="idea" data-nb-ref-number="9" id="idea9" data-nb-words="72" data-nb-chars="390">Já&nbsp;jeho klikyháky dovedu číst, prohlásil Musil lehkomyslně, postavil lyže a&nbsp;hole a&nbsp;sedl si&nbsp;ke&nbsp;stolu. Hm, udělal za&nbsp;chvíli a&nbsp;nesmírně zvážněl. Byla půlhodina hrobového ticha. – Tak první dvě slova bych měl, oddechl si&nbsp;konečně Musil vstávaje, je&nbsp;to&nbsp;‚Milý pane‘. Ale teď už&nbsp;musím letět na&nbsp;dráhu. Já&nbsp;ten dopis vezmu s&nbsp;sebou, a&nbsp;to&nbsp;by&nbsp;v&nbsp;tom musel být čert, abych to&nbsp;cestou ve&nbsp;vlaku nerozluštil! –</span></p>
          <p class="chunk" data-nb-ref-number="10" data-nb-words="25" data-nb-chars="126"><span class="idea" data-nb-ref-number="10" id="idea10" data-nb-words="25" data-nb-chars="126">Po&nbsp;Novém roce se&nbsp;vrátil ze&nbsp;své horské výpravy. Tak jak jste se&nbsp;měl? povídám mu. Člověče Musile, to&nbsp;je&nbsp;teď na&nbsp;horách krása, že?</span></p>
          <p class="chunk" data-nb-ref-number="11" data-nb-words="33" data-nb-chars="177"><span class="idea" data-nb-ref-number="11" id="idea11" data-nb-words="33" data-nb-chars="177">Musil jen mávl rukou. Ani nevím, řekl. Abych se&nbsp;vám přiznal, já&nbsp;jsem byl po&nbsp;celou tu&nbsp;dobu v&nbsp;hotelovém pokoji, ani nos jsem nevystrčil ven; ale lidi říkali, že&nbsp;tam bylo nádherně.</span></p>
          <p class="chunk" data-nb-ref-number="12" data-nb-words="7" data-nb-chars="41"><span class="idea" data-nb-ref-number="12" id="idea12" data-nb-words="7" data-nb-chars="41">Copak, řekl jsem účastně, vy&nbsp;jste stonal?</span></p>
          <p class="chunk" data-nb-ref-number="13" data-nb-words="56" data-nb-chars="307"><span class="idea" data-nb-ref-number="13" id="idea13" data-nb-words="56" data-nb-chars="307">To&nbsp;ne, povídal Musil s&nbsp;dělanou skromností, ale já&nbsp;jsem po&nbsp;celou tu&nbsp;dobu luštil ten Mandelův dopis; a&nbsp;abyste věděl, taky jsem jej rozluštil, prohlásil triumfálně. Jenom dvě nebo tři slova dosud nemohu přečíst. Celé noci jsem nad tím proseděl – ale já&nbsp;jsem si&nbsp;vzal do&nbsp;hlavy, že&nbsp;to&nbsp;rozluštím, a&nbsp;udělal jsem to.</span></p>
          <p class="chunk" data-nb-ref-number="14" data-nb-words="31" data-nb-chars="147"><span class="idea" data-nb-ref-number="14" id="idea14" data-nb-words="31" data-nb-chars="147">Já&nbsp;vám neměl tu&nbsp;kuráž říci mu, že&nbsp;ten dopis byly jen mé&nbsp;čiry-čáry. A&nbsp;bylo to&nbsp;psaní tak důležité? ptal jsem se&nbsp;s&nbsp;účastí. Stálo to&nbsp;aspoň za&nbsp;tu&nbsp;práci?</span></p>
          <p class="chunk" data-nb-ref-number="15" data-nb-words="75" data-nb-chars="408"><span class="idea" data-nb-ref-number="15" id="idea15" data-nb-words="75" data-nb-chars="408">Na&nbsp;tom nezáleží, odpověděl Musil hrdě. Mne to&nbsp;zajímalo víc jako grafologický problém. Doktor Mandel mne tam žádá, abych mu&nbsp;do&nbsp;čtrnácti dnů napsal do&nbsp;jeho revue článek, – o&nbsp;čem, to&nbsp;právě nemohu přečíst; a&nbsp;pak mi&nbsp;přeje veselé svátky a&nbsp;pěkný pobyt na&nbsp;horách. Dohromady to&nbsp;nic není; ale to&nbsp;řešení, pane, to&nbsp;byl dokonalý metodický oříšek – ničím si&nbsp;tak člověk nepocvičí ducha. To&nbsp;už&nbsp;stojí za&nbsp;těch pár dní a&nbsp;nocí.“</span></p>
          <hr>
          <p class="chunk" data-nb-ref-number="16" data-nb-words="55" data-nb-chars="305"><span class="idea" data-nb-ref-number="16" id="idea16" data-nb-words="55" data-nb-chars="305">„To jste mu&nbsp;neměl dělat,“ mínil káravě pan Paulus; „vem čert pár dní, ale těch nocí beze spánku je&nbsp;škoda. Spánek, pane, to&nbsp;není jen odpočinek těla; spánek je&nbsp;něco jako očista a&nbsp;odpuštění minulého dne. Spánek je&nbsp;zvláštní milost; a&nbsp;prvních pár minut po&nbsp;dobrém spánku je&nbsp;každá duše čistá a&nbsp;nevinná jako dítě.</span></p>
          <p class="chunk" data-nb-ref-number="17" data-nb-words="66" data-nb-chars="355"><span class="idea" data-nb-ref-number="17" id="idea17" data-nb-words="66" data-nb-chars="355">Já&nbsp;to&nbsp;znám, protože jednoho času jsem ztratil spánek. Snad to&nbsp;byly následky nezřízeného života nebo nebylo ve&nbsp;mně něco v&nbsp;pořádku, já&nbsp;nevím; ale sotva jsem lehnul do&nbsp;postele a&nbsp;pocítil v&nbsp;očích první zasvrbění ospalosti, něco ve&nbsp;mně jakoby cuklo, a&nbsp;já&nbsp;pak ležel hodiny a&nbsp;hodiny a&nbsp;vejřil do&nbsp;tmy, až&nbsp;začalo svítat. A&nbsp;to&nbsp;mně trvalo po&nbsp;celý rok, rok beze spánku.</span></p>
          <p class="chunk" data-nb-ref-number="18" data-nb-words="281" data-nb-chars="1550"><span class="idea" data-nb-ref-number="18" id="idea18" data-nb-words="281" data-nb-chars="1550">Když tak člověk nemůže usnout, hledí nejdřív nemyslet na&nbsp;nic; proto počítá nebo se&nbsp;modlí. Najednou mu&nbsp;vytane, kristepane, já&nbsp;včera zapomněl udělat to&nbsp;a&nbsp;to! A&nbsp;pak ho&nbsp;napadne, že&nbsp;ho&nbsp;snad napálili v&nbsp;tom krámě, když platil. Potom si&nbsp;vzpomene, že&nbsp;mu&nbsp;jeho žena nebo jeho přítel ondyno tak divně odpověděli. Pak zapraská nějaký kus nábytku, a&nbsp;člověk si&nbsp;myslí, že&nbsp;to&nbsp;je&nbsp;zloděj, a&nbsp;začne mu&nbsp;být horko strachem i&nbsp;hanbou. A&nbsp;když už&nbsp;je&nbsp;v&nbsp;tom strachu, začne pozorovat svůj tělesný stav a&nbsp;zpocen hrůzou uvažuje o&nbsp;tom, co&nbsp;ví&nbsp;o&nbsp;nefritidě nebo o&nbsp;rakovině. Z&nbsp;ničeho nic se&nbsp;mu&nbsp;vynoří, jakou trapnou volovinu provedl před dvaceti lety, že&nbsp;i&nbsp;teď se&nbsp;zapotí studem. Krok za&nbsp;krokem se&nbsp;konfrontuje s&nbsp;takovým divným, neodbytným a&nbsp;nevykoupeným já; se&nbsp;svou slabostí, se&nbsp;svými vlastními hrubostmi a&nbsp;ohavnostmi, neduhy a&nbsp;ústrky, blbostmi, blamážemi a&nbsp;utrpením dávno přežitým. Vrací se&nbsp;mu&nbsp;všechno trapné a&nbsp;bolestné a&nbsp;ponižující, co&nbsp;kdy zažil; nic není ušetřeno tomu, kdo nemůže. Celý tvůj svět se&nbsp;pokřivuje a&nbsp;nabývá trýznivé perspektivy; věci, které jsi už&nbsp;zapomněl, se&nbsp;na&nbsp;tebe šklebí, jako by&nbsp;ti&nbsp;říkaly: Ty&nbsp;vole, ty&nbsp;ses tehdy pěkně zachoval; a&nbsp;pamatuješ, jak tvá první láska, když ti&nbsp;bylo čtrnáct let, nepřišla na&nbsp;rande? Abys věděl, tehdy se&nbsp;líbala s&nbsp;někým jiným, s&nbsp;tvým přítelem Vojtou, a&nbsp;tobě se&nbsp;posmívali! Ty&nbsp;troubo, troubo, troubo! – A&nbsp;člověk se&nbsp;svíjí v&nbsp;té&nbsp;palčivé posteli a&nbsp;chce si&nbsp;namluvit, krucinál, vždyť už&nbsp;mně po&nbsp;tom nic není! Co&nbsp;bylo, bylo, a&nbsp;basta! – Abyste věděli, není to&nbsp;pravda. Všechno, co&nbsp;bylo, je. Trvá i&nbsp;to, o&nbsp;čem už&nbsp;nevíš. A&nbsp;já&nbsp;soudím, že&nbsp;paměť trvá i&nbsp;po&nbsp;smrti.</span></p>
          <p class="chunk" data-nb-ref-number="19" data-nb-words="318" data-nb-chars="1845"><span class="idea" data-nb-ref-number="19" id="idea19" data-nb-words="318" data-nb-chars="1845">Páni kamarádi, vy&nbsp;mne tak trochu znáte; vy&nbsp;víte, že&nbsp;nejsem kakabus ani hypochondr ani nějaký morous, škarohlíd, kverulant, netýkavka, bolestín, skuhral, protiva nebo pesimista. Mám rád život i&nbsp;lidi i&nbsp;sebe sama, hrnu se&nbsp;do&nbsp;všeho jako blázen, rád se&nbsp;s&nbsp;něčím peru; zkrátka jsem tak sprostá kůže, jak se&nbsp;na&nbsp;chlapa sluší a&nbsp;patří. I&nbsp;tehdy, když jsem ztratil spánek, jsem se&nbsp;ve&nbsp;dne oháněl a&nbsp;čile jsem sebou mrskal a&nbsp;drandil si&nbsp;to&nbsp;od&nbsp;úkolu k&nbsp;úkolu; to&nbsp;víte, že&nbsp;se&nbsp;těším pověsti požehnaně činného člověka. Ale sotva jsem večer vlezl do&nbsp;postele a&nbsp;zahájil svou bezesnou noc, můj život se&nbsp;rozdvojil. Tam byl život činného, úspěšného, samolibého a&nbsp;zdravého chlapíka, kterému se&nbsp;všechno daří dík jeho energii, důmyslu a&nbsp;nestydatému štěstí. Tady v&nbsp;posteli ležel člověk uštvaný, který si&nbsp;s&nbsp;hrůzou uvědomoval neúspěchy, hanbu, špinavost a&nbsp;ponížení celého svého života. Já&nbsp;jsem prožíval dva životy, které se&nbsp;sebe skoro nedotýkaly a&nbsp;byly si&nbsp;strašně nepodobny: jeden denní, složený z&nbsp;úspěchů, činnosti, lidských styků a&nbsp;důvěry, zábavných překážek a&nbsp;takových těch normálních hejblů; život, ve&nbsp;kterém jsem byl svým způsobem šťasten a&nbsp;spokojen sám se&nbsp;sebou. Ale v&nbsp;noci se&nbsp;rozvíjel ten druhý život, utkaný z&nbsp;bolesti a&nbsp;rozpaků; život člověka, kterému se&nbsp;nic nezdařilo; člověka, který byl všemi zrazen a&nbsp;sám se&nbsp;ke&nbsp;všem špatně, malodušně a&nbsp;hloupě zachoval; člověka o&nbsp;všecko ošizeného, tragického vrtáka, kterého každý nenávidí a&nbsp;klame, slabocha, který to&nbsp;prohrál a&nbsp;který se&nbsp;potácí od&nbsp;ostudy k&nbsp;ostudě. Každý ten život byl sám v&nbsp;sobě důsledný, souvislý a&nbsp;celý; když jsem byl v&nbsp;jednom z&nbsp;nich, zdálo se&nbsp;mi, že&nbsp;ten druhý patří někomu jinému, že&nbsp;se&nbsp;mne netýká nebo že&nbsp;je&nbsp;jenom zdánlivý; že&nbsp;to&nbsp;je&nbsp;sebeklam a&nbsp;chorobná iluze. Ve&nbsp;dne jsem miloval; v&nbsp;noci jsem podezíral a&nbsp;nenáviděl. Ve&nbsp;dne jsem prožíval svět nás lidí; v&nbsp;noci jsem prožíval sama sebe. Kdo myslí na&nbsp;sebe, ztrácí svět.</span></p>
          <p class="chunk" data-nb-ref-number="20" data-nb-words="98" data-nb-chars="540"><span class="idea" data-nb-ref-number="20" id="idea20" data-nb-words="98" data-nb-chars="540">A&nbsp;tak se&nbsp;mi&nbsp;zdá, že&nbsp;spánek je&nbsp;jako temná a&nbsp;hluboká voda. V&nbsp;ní&nbsp;odplývá všechno, o&nbsp;čem nevíme a&nbsp;nemáme vědět. Ten divný rmut, který se&nbsp;v&nbsp;nás usazuje, se&nbsp;vyplaví a&nbsp;odtéká v&nbsp;tom bezvědomí, které nemá břehů. Naše špatnosti a&nbsp;zbabělosti, všechny ty&nbsp;naše všední a&nbsp;trapné hříchy, naše ponižující voloviny a&nbsp;nezdary, ta&nbsp;vteřina lži a&nbsp;nelásky v&nbsp;očích těch, které milujeme, to, čím jsme se&nbsp;provinili my, i&nbsp;to, čím se&nbsp;jiní provinili na&nbsp;nás, to&nbsp;všechno tichounce odplývá někam za&nbsp;dosah vědomí. Spánek je&nbsp;nesmírně milosrdný; odpouští nám i&nbsp;našim viníkům.</span></p>
          <p class="chunk" data-nb-ref-number="21" data-nb-words="99" data-nb-chars="564"><span class="idea" data-nb-ref-number="21" id="idea21" data-nb-words="99" data-nb-chars="564">A&nbsp;já&nbsp;vám něco povím: To, čemu říkáme náš život, to&nbsp;není všecko, co&nbsp;jsme prožili; to&nbsp;je&nbsp;jen výběr. Toho, co&nbsp;prožíváme, je&nbsp;příliš mnoho, víc, než nač stačí náš rozum. Proto si&nbsp;jen vybíráme to&nbsp;a&nbsp;ono, co&nbsp;se&nbsp;nám hodí, a&nbsp;jaksi z&nbsp;toho upleteme takový zjednodušený děj; a&nbsp;tomu výrobku říkáme náš život. Ale co&nbsp;odpadků přitom necháváme, co&nbsp;divných a&nbsp;strašných věcí pomíjíme, kristepane, kdyby to&nbsp;si&nbsp;člověk uvědomil! Ale my&nbsp;můžeme žít jen jeden jednoduchý život. Bylo by&nbsp;nad naši sílu prožít víc. Neměli bychom sílu nést život, kdybychom nepoztráceli cestou většinu života.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>