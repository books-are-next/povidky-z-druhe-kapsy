<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ukradená vražda">
    <meta name="apple-mobile-web-app-capable" content="yes">
    <title>Ukradená vražda</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_druhe_kapsy_010.html">
    <link rel="next" href="./povidky_z_druhe_kapsy_012.html">
    <meta name="nb-order" content="7">
    <link rel="self" href="povidky_z_druhe_kapsy_011.html">
    <meta name="nb-identifier" content="capek-povidky-z-druhe-kapsy-0dc1ff2">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2228" data-nb-chars="12441">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">Ukradená vražda</span></h1>
        <section>
          <p class="chunk" data-nb-ref-number="2" data-nb-words="39" data-nb-chars="225"><span class="idea" data-nb-ref-number="2" id="idea2" data-nb-words="39" data-nb-chars="225">„To mne upomíná na&nbsp;jeden případ,“ pravil pan Houdek, „který byl taky tak dobře promyšlen a&nbsp;připraven; ale myslím, že&nbsp;se&nbsp;vám nebude líbit, protože nemá žádný konec a&nbsp;rozuzlení. Kdyby vás to&nbsp;nebavilo, tak řekněte a&nbsp;já&nbsp;přestanu.</span></p>
          <p class="chunk" data-nb-ref-number="3" data-nb-words="290" data-nb-chars="1697"><span class="idea" data-nb-ref-number="3" id="idea3" data-nb-words="290" data-nb-chars="1697">Jak snad víte, já&nbsp;bydlím v&nbsp;Krucemburské ulici na&nbsp;Vinohradech. To&nbsp;je&nbsp;jedna z&nbsp;těch krátkých příčných ulic, ve&nbsp;kterých není ani hospoda, ba&nbsp;ani mandl nebo prodej uhlí a&nbsp;kde se&nbsp;chodí v&nbsp;deset hodin spat, kromě těch prostopášníků, kteří poslouchají doma rádio a&nbsp;následkem toho vlezou do&nbsp;postele až&nbsp;v&nbsp;jedenáct hodin. Co&nbsp;se&nbsp;týče obyvatelstva, jsme tam většinou tiší poplatníci nebo úředníci do&nbsp;sedmé hodnostní třídy, nějací akvaristé, jeden citerista, dva filatelisti, jeden vegetarián, jeden duchař a&nbsp;jeden obchodní cestující, který je&nbsp;ovšem teozof; jinak tam jsou samé paní bytné, u&nbsp;kterých ti&nbsp;dotyční bydlí v&nbsp;čistém, elegantně zařízeném pokoji se&nbsp;snídaněmi, jak se&nbsp;tomu v&nbsp;inzerátech říká. Jednou týdně, vždycky ve&nbsp;čtvrtek, chodil ten teozof domů až&nbsp;o&nbsp;půlnoci, protože míval nějaké duchovní cvičení; v&nbsp;úterý se&nbsp;vraceli kolem půlnoci domů dva z&nbsp;těch akvaristů, protože měli schůzi ve&nbsp;spolku Akvárium, a&nbsp;stojíce pod lucernou, se&nbsp;přeli o&nbsp;živorodkách a&nbsp;závojnatkách. Před třemi lety prošel tou ulicí dokonce jeden opilec; ale soudí se, že&nbsp;byl z&nbsp;Košíř a&nbsp;že&nbsp;si&nbsp;jenom spletl cestu. Zato denně o&nbsp;čtvrt na&nbsp;dvanáct se&nbsp;tudy ubíral domů nějaký Rus, jménem Kovalenko nebo Kopytenko, člověk nevelký, ale zarostlý jakýmsi řídkým druhem vousů, který bydlel u&nbsp;paní Janské v&nbsp;čísle 7. Čím se&nbsp;ten Rus živil, to&nbsp;není známo; ale až&nbsp;do&nbsp;pěti hodin odpoledne se&nbsp;válel doma, pak šel s&nbsp;aktovkou k&nbsp;nejbližší stanici tramvaje a&nbsp;jel dolů do&nbsp;města; přesně ve&nbsp;čtvrt na&nbsp;dvanáct zase na&nbsp;téže stanici vystoupil a&nbsp;zabočil do&nbsp;Krucemburské ulice. Kdosi potom tvrdil, že&nbsp;od&nbsp;pěti hodin odpoledne vysedával ten Rus v&nbsp;jedné kavárně a&nbsp;hádal se&nbsp;s&nbsp;jinými Rusy. Ale jiní zase říkají, že&nbsp;to&nbsp;nemohl být Rus, protože Rusové nikdy nechodí tak brzo domů.</span></p>
          <p class="chunk" data-nb-ref-number="4" data-nb-words="125" data-nb-chars="643"><span class="idea" data-nb-ref-number="4" id="idea4" data-nb-words="125" data-nb-chars="643">Jednou, to&nbsp;bylo letos v&nbsp;únoru, jsem už&nbsp;dřímal, když najednou zaprasklo pět ran. Nejdřív se&nbsp;mi&nbsp;zdálo, že&nbsp;jsem malý kluk a&nbsp;že&nbsp;doma na&nbsp;dvorku práskám bičem, a&nbsp;měl jsem radost, že&nbsp;to&nbsp;tak práská; ale pak jsem se&nbsp;rázem probudil a&nbsp;pochopil jsem, že&nbsp;to&nbsp;někdo na&nbsp;ulici střílel z&nbsp;revolveru. Tak letím k&nbsp;oknu a&nbsp;otevru, a&nbsp;vidím, že&nbsp;dole na&nbsp;chodníku zrovna před číslem 7 leží tváří k&nbsp;zemi nějaký mužský s&nbsp;aktovkou v&nbsp;ruce. – Ale vtom už&nbsp;také je&nbsp;slyšet dupání a&nbsp;za&nbsp;rohem se&nbsp;vynořil strážník, běží k&nbsp;tomu mužskému a&nbsp;zkouší ho&nbsp;nadzvednout; pak ho&nbsp;zase pustil, řekl Sakra! a&nbsp;zapískal. V&nbsp;tu&nbsp;chvíli se&nbsp;za&nbsp;druhým rohem objevil druhý strážník a&nbsp;běží k&nbsp;tomu prvnímu.</span></p>
          <p class="chunk" data-nb-ref-number="5" data-nb-words="59" data-nb-chars="339"><span class="idea" data-nb-ref-number="5" id="idea5" data-nb-words="59" data-nb-chars="339">To&nbsp;se&nbsp;rozumí, já&nbsp;jsem si&nbsp;honem navlékl papuče a&nbsp;zimník a&nbsp;letím dolů. Z&nbsp;ostatních domů vyběhl ten vegetarián, citerista, jeden z&nbsp;akvaristů, dva domovníci a&nbsp;jeden filatelista; ostatní se&nbsp;jen dívali z&nbsp;oken, drkotali zuby a&nbsp;říkali si: Čert tomu věř, ještě bych tam mohl k&nbsp;něčemu přijít. Zatím už&nbsp;ti&nbsp;dva strážníci obrátili toho mužského naznak.</span></p>
          <p class="chunk" data-nb-ref-number="6" data-nb-words="20" data-nb-chars="111"><span class="idea" data-nb-ref-number="6" id="idea6" data-nb-words="20" data-nb-chars="111">Vždyť je&nbsp;to&nbsp;ten Rus, ten Kopytenko nebo Kovalenko, co&nbsp;bydlí tady u&nbsp;paní Janské, povídám jektaje zuby. Je&nbsp;mrtev?</span></p>
          <p class="chunk" data-nb-ref-number="7" data-nb-words="11" data-nb-chars="66"><span class="idea" data-nb-ref-number="7" id="idea7" data-nb-words="11" data-nb-chars="66">Já&nbsp;nevím, řekl jeden strážník bezradně. To&nbsp;se&nbsp;musí zavolat doktor!</span></p>
          <p class="chunk" data-nb-ref-number="8" data-nb-words="15" data-nb-chars="94"><span class="idea" data-nb-ref-number="8" id="idea8" data-nb-words="15" data-nb-chars="94">Copak ho&nbsp;tu&nbsp;necháte ležet? drkotal pohoršeně ten citerista. Měli byste ho&nbsp;odvézt dddo špitálu!</span></p>
          <p class="chunk" data-nb-ref-number="9" data-nb-words="59" data-nb-chars="315"><span class="idea" data-nb-ref-number="9" id="idea9" data-nb-words="59" data-nb-chars="315">To&nbsp;už&nbsp;se&nbsp;nás tam nahrnulo asi dvanáct a&nbsp;třásli jsme se&nbsp;zimou a&nbsp;hrůzou, zatímco strážníci klečeli u&nbsp;toho zastřeleného a&nbsp;rozepínali mu&nbsp;z&nbsp;jakýchsi příčin límec. V&nbsp;tu&nbsp;chvíli se&nbsp;zastavil na&nbsp;rohu hlavní třídy taxík a&nbsp;šofér se&nbsp;šel k&nbsp;nám podívat, co&nbsp;to&nbsp;tam máme; nejspíš doufal, že&nbsp;je&nbsp;to&nbsp;nějaký nalitý, kterého odveze domů.</span></p>
          <p class="chunk" data-nb-ref-number="10" data-nb-words="9" data-nb-chars="50"><span class="idea" data-nb-ref-number="10" id="idea10" data-nb-words="9" data-nb-chars="50">Mládenci, copak to&nbsp;tu&nbsp;máte? ptal se&nbsp;nás přátelsky.</span></p>
          <p class="chunk" data-nb-ref-number="11" data-nb-words="21" data-nb-chars="136"><span class="idea" data-nb-ref-number="11" id="idea11" data-nb-words="21" data-nb-chars="136">Z-z-zastřelili člověka, jektal zuby ten vegetarián. Člověče, naložte ho&nbsp;dddo vozu a&nbsp;odvezte ho&nbsp;na&nbsp;ochrannou stanici! Třeba je&nbsp;ještě živ!</span></p>
          <p class="chunk" data-nb-ref-number="12" data-nb-words="33" data-nb-chars="163"><span class="idea" data-nb-ref-number="12" id="idea12" data-nb-words="33" data-nb-chars="163">Safra, řekl ten šofér, takové kunčofty já&nbsp;nemám rád. No, ale počkejte, já&nbsp;sem zajedu. – Pak šel pomalu k&nbsp;svému vozu a&nbsp;zajel až&nbsp;k&nbsp;nám. Tak mně ho&nbsp;tam naložte, řekl.</span></p>
          <p class="chunk" data-nb-ref-number="13" data-nb-words="29" data-nb-chars="154"><span class="idea" data-nb-ref-number="13" id="idea13" data-nb-words="29" data-nb-chars="154">Ti&nbsp;dva strážníci zvedli toho Rusa a&nbsp;s&nbsp;dost velkou námahou ho&nbsp;vpravili do&nbsp;toho taxíku; on&nbsp;to&nbsp;byl sice spíš drobný člověk, ale s&nbsp;mrtvými se&nbsp;těžko hantýruje.</span></p>
          <p class="chunk" data-nb-ref-number="14" data-nb-words="27" data-nb-chars="156"><span class="idea" data-nb-ref-number="14" id="idea14" data-nb-words="27" data-nb-chars="156">Tak, pane kolego, řekl ten první strážník tomu druhému, vy&nbsp;s&nbsp;ním jeďte a&nbsp;já&nbsp;si&nbsp;zatím zapíšu svědky. Šofére, jeďte na&nbsp;ochrannou stanici, ale trochu rychleji.</span></p>
          <p class="chunk" data-nb-ref-number="15" data-nb-words="11" data-nb-chars="61"><span class="idea" data-nb-ref-number="15" id="idea15" data-nb-words="11" data-nb-chars="61">Jo, rychle, zabručel šofér, když mám špatné brzdy. – A&nbsp;odjel.</span></p>
          <p class="chunk" data-nb-ref-number="16" data-nb-words="69" data-nb-chars="389"><span class="idea" data-nb-ref-number="16" id="idea16" data-nb-words="69" data-nb-chars="389">Ten první strážník tedy vytáhl z&nbsp;náprsní kapsy notes a&nbsp;povídá: Musíte mně říci svá jména, pánové; to&nbsp;je&nbsp;jen kvůli svědectví. A&nbsp;pak si&nbsp;nás tak zoufale pomalu jednoho po&nbsp;druhém zapisoval do&nbsp;toho notesu; snad měl tak zkřehlé prsty, ale my&nbsp;jsme přitom promrzli jako zatracenci. Když jsem se&nbsp;vrátil do&nbsp;svého pokoje, bylo čtvrt na&nbsp;dvanáct a&nbsp;deset minut; tedy ta&nbsp;celá podívaná trvala deset minut.</span></p>
          <p class="chunk" data-nb-ref-number="17" data-nb-words="101" data-nb-chars="514"><span class="idea" data-nb-ref-number="17" id="idea17" data-nb-words="101" data-nb-chars="514">Já&nbsp;vím, tamhle pan Taussig si&nbsp;myslí, že&nbsp;na&nbsp;tom případu nic extra není; ale pane Taussig, v&nbsp;takové slušné ulici je&nbsp;takový případ velká událost. Ty&nbsp;nejbližší ulice se&nbsp;ještě na&nbsp;té&nbsp;slávě jaksi přihřívají a&nbsp;říkají, že&nbsp;se&nbsp;to&nbsp;stalo hned za&nbsp;rohem; ty&nbsp;ulice, co&nbsp;jsou trochu dál, se&nbsp;už&nbsp;tváří lhostejně, ale abyste věděli, to&nbsp;je&nbsp;jen ze&nbsp;vzteku a&nbsp;ze&nbsp;závisti, že&nbsp;se&nbsp;to&nbsp;nestalo u&nbsp;nich. Za&nbsp;druhým rohem se&nbsp;už&nbsp;jen tak mávne rukou a&nbsp;říká se: Ale, prý tam někoho připozabili, kdopak ví, co&nbsp;na&nbsp;tom je. To&nbsp;už&nbsp;je&nbsp;taková nízká žehravost.</span></p>
          <p class="chunk" data-nb-ref-number="18" data-nb-words="152" data-nb-chars="810"><span class="idea" data-nb-ref-number="18" id="idea18" data-nb-words="152" data-nb-chars="810">To&nbsp;si&nbsp;dovedete představit, jak jsme se&nbsp;druhého dne my&nbsp;všichni z&nbsp;té&nbsp;ulice vrhli na&nbsp;večerníky novin; jednak jsme se&nbsp;chtěli dočíst něco nového o&nbsp;naší vraždě, jednak jsme se&nbsp;vůbec těšili, že&nbsp;se&nbsp;tam bude psát o&nbsp;naší ulici a&nbsp;našem případu. To&nbsp;je&nbsp;známá věc, že&nbsp;lidé čtou v&nbsp;novinách nejraději o&nbsp;tom, co&nbsp;sami viděli a&nbsp;čeho byli, jak se&nbsp;říká, očitými svědky; dejme tomu, že&nbsp;se&nbsp;na&nbsp;Újezdě svalil kůň a&nbsp;že&nbsp;následkem toho byla doprava na&nbsp;deset minut přerušena. A&nbsp;když o&nbsp;tom v&nbsp;novinách nic nestojí, tak se&nbsp;na&nbsp;ten žurnál zlobí a&nbsp;mlátí jím o&nbsp;stůl, že&nbsp;tam nic pořádného není. Ono je&nbsp;to&nbsp;skoro uráží, že&nbsp;ty&nbsp;noviny nepovažují za&nbsp;nic důležitého tu&nbsp;příhodu, na&nbsp;které jsou oni jaksi spolumajiteli. Já&nbsp;myslím, že&nbsp;tahle rubrika různých zpráv je&nbsp;v&nbsp;novinách jenom kvůli těm očitým svědkům, aby z&nbsp;té&nbsp;zlosti nepřestali vůbec noviny kupovat.</span></p>
          <p class="chunk" data-nb-ref-number="19" data-nb-words="264" data-nb-chars="1467"><span class="idea" data-nb-ref-number="19" id="idea19" data-nb-words="264" data-nb-chars="1467">My&nbsp;jsme vám byli jako polití, když žádný večerník nepřinesl o&nbsp;té&nbsp;naší vraždě ani slovo. Všelijaké takové aféry a&nbsp;tu&nbsp;zatracenou politiku tam mají, bručeli jsme, i&nbsp;to, že&nbsp;se&nbsp;nějaká tramvaj srazila s&nbsp;ručním vozíkem, ale takovou vraždu tam nedají; ty&nbsp;noviny vůbec vypadají, vždyť je&nbsp;to&nbsp;holá korupce! Ale pak ten filatelista přišel na&nbsp;to, že&nbsp;třeba policie požádala noviny, aby v&nbsp;zájmu vyšetřování o&nbsp;té&nbsp;věci zatím nepsaly. Tak to&nbsp;nás uspokojilo a&nbsp;napínalo tím víc; byli jsme hrdi, že&nbsp;bydlíme v&nbsp;tak důležité ulici a&nbsp;že&nbsp;snad i&nbsp;budeme voláni jako svědkové v&nbsp;takové zřejmě tajemné věci. Ale druhý den nebylo v&nbsp;novinách zase nic a&nbsp;nikdo z&nbsp;policie nepřišel nic vyšetřovat; a&nbsp;co&nbsp;nám bylo nejdivnější, nikdo nebyl ani u&nbsp;té&nbsp;paní Janské, aby prohledal nebo aspoň zapečetil pokoj toho Rusa. To&nbsp;nás už&nbsp;skoro začalo děsit; ten citerista říkal, že&nbsp;to&nbsp;třeba chce policie ututlat, kdopak ví, oč&nbsp;tu&nbsp;šlo. A&nbsp;když ani třetího dne nebylo o&nbsp;té&nbsp;naší vraždě ani zmínky, začala se&nbsp;naše ulice bouřit, že&nbsp;to&nbsp;tak nenechá, že&nbsp;ten Rus byl jeden z&nbsp;nás a&nbsp;že&nbsp;my&nbsp;se&nbsp;už&nbsp;o&nbsp;to&nbsp;postaráme, aby věc vyšla na&nbsp;světlo; že&nbsp;beztoho naše ulice je&nbsp;okatě šikanována, že&nbsp;máme špatnou dlažbu a&nbsp;špatné osvětlení, a&nbsp;to&nbsp;prý by&nbsp;vypadalo jinak, kdyby tu&nbsp;bydlel nějaký poslanec nebo někdo od&nbsp;novin; ale to&nbsp;je&nbsp;to, slušná ulice nemá žádné zastání. Zkrátka vypukla živelná nespokojenost, a&nbsp;sousedé se&nbsp;obrátili na&nbsp;mne, abych jako starší a&nbsp;nezávislý člověk došel na&nbsp;policejní komisařství a&nbsp;upozornil na&nbsp;tu&nbsp;nepřístojnost s&nbsp;tou vraždou.</span></p>
          <p class="chunk" data-nb-ref-number="20" data-nb-words="67" data-nb-chars="349"><span class="idea" data-nb-ref-number="20" id="idea20" data-nb-words="67" data-nb-chars="349">Já&nbsp;jsem tedy šel ke&nbsp;komisaři Bartoškovi; já&nbsp;ho&nbsp;trošku znám, je&nbsp;to&nbsp;takový zasmušilý člověk, prý se&nbsp;tak pořád trápí pro jakousi nešťastnou lásku; prý jenom z&nbsp;toho zármutku se&nbsp;dal k&nbsp;policii. Pane komisaři, říkám mu, já&nbsp;se&nbsp;k&nbsp;vám jdu jenom zeptat, co&nbsp;je&nbsp;s&nbsp;tou vraždou v&nbsp;Krucemburské ulici; ono to&nbsp;už&nbsp;u&nbsp;nás budí pozornost, že&nbsp;se&nbsp;to&nbsp;tak drží pod pokličkou.</span></p>
          <p class="chunk" data-nb-ref-number="21" data-nb-words="14" data-nb-chars="76"><span class="idea" data-nb-ref-number="21" id="idea21" data-nb-words="14" data-nb-chars="76">S&nbsp;jakou vraždou? řekl komisař. My&nbsp;tady žádnou nemáme; to&nbsp;je&nbsp;přece náš rajon.</span></p>
          <p class="chunk" data-nb-ref-number="22" data-nb-words="33" data-nb-chars="198"><span class="idea" data-nb-ref-number="22" id="idea22" data-nb-words="33" data-nb-chars="198">No, jak tam onehdy zastřelili na&nbsp;ulici toho Rusa Kopytenka nebo Kovalenka, vysvětluju mu. Vždyť tam byli dva strážníci, jeden si&nbsp;nás zapsal jako svědky a&nbsp;druhý toho Rusa odvezl na&nbsp;ochrannou stanici.</span></p>
          <p class="chunk" data-nb-ref-number="23" data-nb-words="14" data-nb-chars="75"><span class="idea" data-nb-ref-number="23" id="idea23" data-nb-words="14" data-nb-chars="75">To&nbsp;není možné, řekl komisař, my&nbsp;tu&nbsp;nemáme nic hlášeno. To&nbsp;teda bude mejlka.</span></p>
          <p class="chunk" data-nb-ref-number="24" data-nb-words="53" data-nb-chars="306"><span class="idea" data-nb-ref-number="24" id="idea24" data-nb-words="53" data-nb-chars="306">Ale pane komisaři, začínám se&nbsp;rozčilovat, vždyť to&nbsp;vidělo aspoň padesát lidí a&nbsp;všichni to&nbsp;dosvědčíme! Pane, my&nbsp;jsme řádní občané; kdybyste nám řekli, abychom o&nbsp;té&nbsp;vraždě drželi hubu, tak ji&nbsp;zčásti budeme držet, i&nbsp;když nevíme proč. Ale takhle nechat odstřelit člověka, to&nbsp;přece nejde; a&nbsp;my&nbsp;to&nbsp;dáme do&nbsp;novin.</span></p>
          <p class="chunk" data-nb-ref-number="25" data-nb-words="25" data-nb-chars="135"><span class="idea" data-nb-ref-number="25" id="idea25" data-nb-words="25" data-nb-chars="135">Počkejte, řekl pan Bartošek a&nbsp;začal vypadat tak vážně, že&nbsp;jsem se&nbsp;až&nbsp;lekl. Prosím vás, pane, povězte mně hezky po&nbsp;pořádku, jak to&nbsp;bylo.</span></p>
          <p class="chunk" data-nb-ref-number="26" data-nb-words="111" data-nb-chars="619"><span class="idea" data-nb-ref-number="26" id="idea26" data-nb-words="111" data-nb-chars="619">Tak jsem mu&nbsp;to&nbsp;po&nbsp;pořádku líčil, a&nbsp;on&nbsp;vám zrovna zfialověl, jak to&nbsp;v&nbsp;něm začalo vařit; ale když jsem došel na&nbsp;to&nbsp;místo, jak ten první strážník řekl tomu druhému: Pane kolego, vy&nbsp;s&nbsp;ním jeďte a&nbsp;já&nbsp;si&nbsp;zatím zapíšu svědky, – když jsem tohle řekl, tak on&nbsp;si&nbsp;zrovna hlasitě oddechl a&nbsp;rozkřikl se: Zaplaťpánbůh, tak to&nbsp;nebyli naši lidé! Ježíšmarjá, pane, proč jste na&nbsp;ty&nbsp;policajty nezavolali policajty? To&nbsp;přece vám dá&nbsp;rozum, uniformovaní strážníci si&nbsp;nikdy neříkají pane kolego! To&nbsp;si&nbsp;snad říkají tajní v&nbsp;civilu, ale uniformovaní lidé jakživi ne! Vy&nbsp;zatracený civile, vy&nbsp;jeden pane kolego, vy&nbsp;jste měl dát ty&nbsp;chlapy zatknout!</span></p>
          <p class="chunk" data-nb-ref-number="27" data-nb-words="5" data-nb-chars="34"><span class="idea" data-nb-ref-number="27" id="idea27" data-nb-words="5" data-nb-chars="34">Proč, prosím, koktal jsem zdrceně.</span></p>
          <p class="chunk" data-nb-ref-number="28" data-nb-words="22" data-nb-chars="137"><span class="idea" data-nb-ref-number="28" id="idea28" data-nb-words="22" data-nb-chars="137">Protože oni toho Rusa zastřelili, vybuchl na&nbsp;mne ten komisař. Nebo aspoň při tom pomáhali! Pane, jak dlouho bydlíte v&nbsp;Krucemburské ulici?</span></p>
          <p class="chunk" data-nb-ref-number="29" data-nb-words="4" data-nb-chars="21"><span class="idea" data-nb-ref-number="29" id="idea29" data-nb-words="4" data-nb-chars="21">Devět let, řekl jsem.</span></p>
          <p class="chunk" data-nb-ref-number="30" data-nb-words="143" data-nb-chars="799"><span class="idea" data-nb-ref-number="30" id="idea30" data-nb-words="143" data-nb-chars="799">Tak to&nbsp;byste mohl vědět, pane, že&nbsp;v&nbsp;jedenáct hodin patnáct minut je&nbsp;nejbližší policejní patrola až&nbsp;u&nbsp;tržnice, druhá na&nbsp;rohu Slezské a&nbsp;Perunovy, třetí jde služebním krokem podle popisného čísla 1388 a&nbsp;tak dále. Pane, za&nbsp;tím rohem, odkud ten váš strážník vyběhl, může vyběhnout náš strážník buďto v&nbsp;10 hodin 48 minut, nebo potom až&nbsp;ve&nbsp;12 hodin 23 minut, ale jindy ne, protože tam jindy není! Prokristapána, tohle přece ví&nbsp;každý zloděj, a&nbsp;tihle místní obyvatelé to&nbsp;nevědí! Vy&nbsp;si&nbsp;myslíte, že&nbsp;máme policajta za&nbsp;každým rohem, ne? Pane, kdyby v&nbsp;tu&nbsp;minutu, jak říkáte, vyběhl za&nbsp;tím vaším zatraceným rohem náš uniformovaný člověk, tak by&nbsp;to&nbsp;byla strašná věc, předně proto, že&nbsp;v&nbsp;tu&nbsp;dobu má&nbsp;podle rozkazu kráčet u&nbsp;tržnice, a&nbsp;za&nbsp;druhé proto, že&nbsp;by&nbsp;nám tu&nbsp;vraždu nehlásil. To&nbsp;by&nbsp;ovšem byla moc vážná záležitost.</span></p>
          <p class="chunk" data-nb-ref-number="31" data-nb-words="9" data-nb-chars="45"><span class="idea" data-nb-ref-number="31" id="idea31" data-nb-words="9" data-nb-chars="45">Proboha, řekl jsem, co&nbsp;je&nbsp;tedy s&nbsp;tou vraždou?</span></p>
          <p class="chunk" data-nb-ref-number="32" data-nb-words="72" data-nb-chars="416"><span class="idea" data-nb-ref-number="32" id="idea32" data-nb-words="72" data-nb-chars="416">Komisař se&nbsp;zřejmě uklidnil a&nbsp;řekl: To&nbsp;je&nbsp;něco jiného, to&nbsp;bude nějaký moc ošklivý případ, pane Houdek; za&nbsp;tím vězí nějaký chytrák a&nbsp;nějaká větší aféra. Zatrápení lidé, ti&nbsp;to&nbsp;měli dobře vymyšleno! Předně věděli, kdy ten Rus chodí domů, za&nbsp;druhé znali maršrútu našich lidí, za&nbsp;třetí potřebovali aspoň dva dny, aby se&nbsp;policie o&nbsp;té&nbsp;vraždě nedozvěděla, – nejspíš se&nbsp;chtěli včas ztratit nebo něco uklidit. Už&nbsp;tomu rozumíte?</span></p>
          <p class="chunk" data-nb-ref-number="33" data-nb-words="4" data-nb-chars="25"><span class="idea" data-nb-ref-number="33" id="idea33" data-nb-words="4" data-nb-chars="25">Jaksi ne&nbsp;docela, povídám.</span></p>
          <p class="chunk" data-nb-ref-number="34" data-nb-words="61" data-nb-chars="358"><span class="idea" data-nb-ref-number="34" id="idea34" data-nb-words="61" data-nb-chars="358">Tak se&nbsp;podívejte, vykládal mi&nbsp;to&nbsp;ten komisař trpělivě. Oni oblékli dva své lidi za&nbsp;strážníky a&nbsp;ti&nbsp;čekali za&nbsp;rohem, aby toho Rusa odstřelili nebo až&nbsp;ho&nbsp;zabouchne někdo třetí. Vy&nbsp;jste se&nbsp;ovšem uspokojili, když jste viděli, že&nbsp;je&nbsp;naše vzorná policie tak brzo na&nbsp;místě. Poslouchejte, vzpomněl si&nbsp;najednou, jak zněla ta&nbsp;píšťalka, když ten první strážník zapískal?</span></p>
          <p class="chunk" data-nb-ref-number="35" data-nb-words="15" data-nb-chars="81"><span class="idea" data-nb-ref-number="35" id="idea35" data-nb-words="15" data-nb-chars="81">Nějak slabě, řekl jsem; ale já&nbsp;jsem myslel, že&nbsp;má&nbsp;ten strážník tak sevřené hrdlo.</span></p>
          <p class="chunk" data-nb-ref-number="36" data-nb-words="38" data-nb-chars="231"><span class="idea" data-nb-ref-number="36" id="idea36" data-nb-words="38" data-nb-chars="231">Aha, pravil komisař uspokojeně. Zkrátka oni chtěli docílit, abyste tu&nbsp;vraždu nehlásili na&nbsp;policii; tím získali čas, aby mohli zmizet za&nbsp;hranice, víte? A&nbsp;ten šofér byl s&nbsp;nimi jistě taky sbuntován; nepamatujete se&nbsp;snad na&nbsp;číslo vozu?</span></p>
          <p class="chunk" data-nb-ref-number="37" data-nb-words="8" data-nb-chars="47"><span class="idea" data-nb-ref-number="37" id="idea37" data-nb-words="8" data-nb-chars="47">My&nbsp;jsme si&nbsp;čísla nevšimli, řekl jsem zahanbeně.</span></p>
          <p class="chunk" data-nb-ref-number="38" data-nb-words="96" data-nb-chars="562"><span class="idea" data-nb-ref-number="38" id="idea38" data-nb-words="96" data-nb-chars="562">To&nbsp;je&nbsp;jedno, pravil komisař, stejně nebylo pravé; ale takhle se&nbsp;jim podařilo odklidit i&nbsp;mrtvolu toho Rusa. Ostatně to&nbsp;nebyl žádný Rus, ale nějaký Makedonec jménem Protasov. Tak vám děkuju, pane; ale teď bych vás opravdu prosil, abyste o&nbsp;celé věci mlčeli; víte, ono to&nbsp;je&nbsp;v&nbsp;zájmu vyšetřování. To&nbsp;se&nbsp;rozumí, že&nbsp;v&nbsp;tom je&nbsp;asi politika; ale musel být za&nbsp;tím nějaký tuze chytrý člověk, protože obyčejně, pane Houdek, se&nbsp;tyhle politické atentáty dělají prasecky špatně. Politika, to&nbsp;není ani poctivý zločin, to&nbsp;je&nbsp;jenom taková surová rvačka, řekl ten komisař s&nbsp;odporem.</span></p>
          <p class="chunk" data-nb-ref-number="39" data-nb-words="98" data-nb-chars="522"><span class="idea" data-nb-ref-number="39" id="idea39" data-nb-words="98" data-nb-chars="522">Ono se&nbsp;to&nbsp;pak trochu vyšetřilo; proč se&nbsp;ta&nbsp;vražda stala, to&nbsp;není známo, ale jména těch vrahů mají, jenže ti&nbsp;jsou dávno za&nbsp;hranicemi. A&nbsp;tak se&nbsp;tedy stalo, že&nbsp;naše ulice naprosto přišla o&nbsp;svou vraždu; je&nbsp;to, jako by&nbsp;někdo vytrhl nejslavnější list z&nbsp;jejích dějin. Když tam náhodou přijde nějaký cizinec, takhle obyvatel Fochovy třídy nebo někdo až&nbsp;z&nbsp;Vršovic, tak si&nbsp;myslí: A&nbsp;jé, tohle ale je&nbsp;fádní ulice! A&nbsp;nikdo nám už&nbsp;nevěří, když se&nbsp;honosíme, že&nbsp;se&nbsp;u&nbsp;nás stal takový tajemný zločin. To&nbsp;víte, ty&nbsp;jiné ulice nám to&nbsp;nepřejí.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>