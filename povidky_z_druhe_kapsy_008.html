<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Zmizení pana Hirsche">
    <meta name="apple-mobile-web-app-capable" content="yes">
    <title>Zmizení pana Hirsche</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_z_druhe_kapsy_007.html">
    <link rel="next" href="./povidky_z_druhe_kapsy_009.html">
    <meta name="nb-order" content="4">
    <link rel="self" href="povidky_z_druhe_kapsy_008.html">
    <meta name="nb-identifier" content="capek-povidky-z-druhe-kapsy-7c42894">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1980" data-nb-chars="10780">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="20"><span class="idea" data-nb-ref-number="1" id="idea1" data-nb-words="3" data-nb-chars="20">Zmizení pana Hirsche</span></h1>
        <section>
          <p class="chunk" data-nb-ref-number="2" data-nb-words="118" data-nb-chars="622"><span class="idea" data-nb-ref-number="2" id="idea2" data-nb-words="118" data-nb-chars="622">„Tohle,“ řekl pan Taussig, „nebyl špatný případ, ale má&nbsp;moc velkou chybu: že&nbsp;se&nbsp;nestal v&nbsp;Praze. Víte, i&nbsp;v&nbsp;kriminálních věcech má&nbsp;mít člověk ohled na&nbsp;domov. Prosím vás, co&nbsp;nám je&nbsp;po&nbsp;nějakém případu v&nbsp;Palermu nebo kterých čertech? Z&nbsp;toho my&nbsp;nic nemáme. Ale když se&nbsp;takhle podaří nějaký takový lepší zločin v&nbsp;Praze, tak to&nbsp;mně, páni, zrovna jaksi lichotí; říkám si, teď se&nbsp;o&nbsp;nás mluví v&nbsp;celém světě; víte, ono to&nbsp;tak nějak hřeje. A&nbsp;pak, to&nbsp;dá&nbsp;rozum, v&nbsp;takovém místě, kde se&nbsp;vyvede slušná kriminální věc, mohou jít i&nbsp;obchody; ono to&nbsp;svědčí o&nbsp;větších poměrech, že&nbsp;jo, a&nbsp;budí to&nbsp;vůbec důvěru. Ale to&nbsp;se&nbsp;musí ten pachatel chytit.</span></p>
          <p class="chunk" data-nb-ref-number="3" data-nb-words="137" data-nb-chars="743"><span class="idea" data-nb-ref-number="3" id="idea3" data-nb-words="137" data-nb-chars="743">Já&nbsp;nevím, jestli se&nbsp;pamatujete na&nbsp;ten případ v&nbsp;Dlouhé třídě se&nbsp;starým Hirschem; on&nbsp;tam měl obchod s&nbsp;kůžemi, ale sem tam taky prodával perské koberce a&nbsp;takové ty&nbsp;orientální věci; víte, on&nbsp;měl po&nbsp;mnoho let nějaký kšeft v&nbsp;Cařihradě – však si&nbsp;odtamtud přinesl něco na&nbsp;játrech; proto byl vychrtlý jako chcíplá kočka a&nbsp;hnědý, jako by&nbsp;ho&nbsp;vytáhl z&nbsp;třísla. A&nbsp;tihle tepicháři z&nbsp;Arménie nebo ze&nbsp;Smyrny za&nbsp;ním chodili, protože se&nbsp;s&nbsp;nimi dovedl tak po&nbsp;zlodějsku domluvit. Oni to&nbsp;jsou velcí gauneři, tihle Arméni; na&nbsp;ty&nbsp;si&nbsp;musí dát pozor i&nbsp;žid. Teda ten Hirsch měl v&nbsp;přízemí ty&nbsp;kůže a&nbsp;odtamtud se&nbsp;šlo po&nbsp;takových točitých schůdkách do&nbsp;jeho kontoru<a href="./resources/undefined">[2]</a>; za&nbsp;kontorem byl jeho byt a&nbsp;tam seděla paní Hirschová; ona totiž byla tak tlustá, že&nbsp;nemohla vůbec chodit.</span></p>
          <p class="chunk" data-nb-ref-number="4" data-nb-words="262" data-nb-chars="1362"><span class="idea" data-nb-ref-number="4" id="idea4" data-nb-words="262" data-nb-chars="1362">Tak jednou k&nbsp;polednímu šel jeden příručí nahoru do&nbsp;kontoru za&nbsp;panem Hirschem, jestli mají poslat kůži na&nbsp;úvěr nějakému Weilovi do&nbsp;Brna; ale pan Hirsch v&nbsp;kontoru nebyl. Ono to&nbsp;sic bylo divné, že&nbsp;jo, ale ten příručí si&nbsp;řekl, on&nbsp;pan Hirsch šel třeba na&nbsp;skok vedle k&nbsp;paní Hirschové. Ale za&nbsp;chvíli vám přišla shora služka, že&nbsp;pan Hirsch má&nbsp;jít k&nbsp;obědu. Jak to, k&nbsp;obědu, řekl ten příručí, vždyť pan Hirsch přece je&nbsp;v&nbsp;bytě. Ale kdepak by&nbsp;byl v&nbsp;bytě, povídá služka, přece paní Hirschová sedí celý den hned vedle kontoru a&nbsp;neviděla ho&nbsp;od&nbsp;rána. – A&nbsp;my, řekl ten příručí, jsme ho&nbsp;taky neviděli, že, pane Václav? – víte, to&nbsp;byl sluha. V&nbsp;deset hodin jsem mu&nbsp;donesl poštu, povídal ten příručí, a&nbsp;pan Hirsch měl ještě na&nbsp;mě&nbsp;hubu, že&nbsp;jsme měli urgovat toho Lembergra skrz ty&nbsp;telecí usně; od&nbsp;té&nbsp;doby nevystrčil z&nbsp;kontoru nos. – Ježíšmarjá, řekla ta&nbsp;služka, vždyť on&nbsp;v&nbsp;kontoru není; nešel on&nbsp;snad někam do&nbsp;města? – Tady skrz krám nešel, řekl ten příručí, to&nbsp;bychom ho&nbsp;museli vidět, že&nbsp;jo, Václave; to&nbsp;on&nbsp;snad šel skrz byt. – To&nbsp;není možné, povídá služka, to&nbsp;by&nbsp;ho&nbsp;paní Hirschová viděla! – Tak počkejte, řekl ten příručí; když jsem ho&nbsp;viděl, tak měl župan a&nbsp;na&nbsp;nohou trepky; jděte se&nbsp;podívat, jestli si&nbsp;vzal boty, kaloše a&nbsp;zimník, – víte, ono to&nbsp;bylo v&nbsp;listopadu a&nbsp;moc pršelo. Jestli se&nbsp;oblékl, povídá ten příručí, tak šel někam do&nbsp;města; jestli ne, tak musí být někde doma, že&nbsp;jo.</span></p>
          <p class="chunk" data-nb-ref-number="5" data-nb-words="241" data-nb-chars="1299"><span class="idea" data-nb-ref-number="5" id="idea5" data-nb-words="241" data-nb-chars="1299">Teda ta&nbsp;služka lítla nahoru a&nbsp;za&nbsp;chvíli se&nbsp;vrátí celá bez sebe. Proboha, pane Hugo, povídá tomu příručímu, vždyť on&nbsp;pan Hirsch si&nbsp;nevzal boty a&nbsp;nic; a&nbsp;paní Hirschová říká, že&nbsp;skrz byt nemohl jít, vždyť to&nbsp;by&nbsp;musel jít skrz její pokoj! – Skrz krám taky nešel, řekl ten příručí; on&nbsp;vůbec dnes v&nbsp;krámě nebyl, jen si&nbsp;mě&nbsp;zavolal do&nbsp;kontoru skrz tu&nbsp;poštu. Václave, pojďte ho&nbsp;hledat! – Tak nejdřív běželi do&nbsp;kontoru; tam nebyl žádný nepořádek, jen pár těch srolovaných koberců v&nbsp;koutě, a&nbsp;na&nbsp;stole byl ještě nedopsaný dopis na&nbsp;toho Lembergra; a&nbsp;nad stolem hořelo plynové světlo. – Tak to&nbsp;už&nbsp;je&nbsp;jisté, řekl ten Hugo, že&nbsp;pan Hirsch nikam nešel; kdyby někam šel, tak by&nbsp;přece zhasl lampu, že&nbsp;jo. To&nbsp;on&nbsp;musí být někde v&nbsp;bytě. – Tak vám prohledali celý byt, ale nikde nic. Paní Hirschová začala na&nbsp;tom svém fotelu usedavě plakat; ono to&nbsp;vypadalo, říkal potom ten Hugo, jako by&nbsp;se&nbsp;tam třásla taková hromada sulcu. Paní Hirschová, řekl ten Hugo – to&nbsp;máte zvláštní, jak takový mladý žid rázem přijde k&nbsp;rozumu, když to&nbsp;musí být –, paní Hirschová, neplačte; on&nbsp;pan Hirsch nikam neutek, vždyť kůže teď jdou a&nbsp;krom toho neinkasoval žádné pohledávky, že&nbsp;jo; on&nbsp;pan šéf někde musí být. Kdyby se&nbsp;nenašel do&nbsp;večera, tak o&nbsp;tom řekneme na&nbsp;policii, ale dřív ne; to&nbsp;víte, paní Hirschová, taková nápadná věc nedělá závodu dobře.</span></p>
          <p class="chunk" data-nb-ref-number="6" data-nb-words="239" data-nb-chars="1339"><span class="idea" data-nb-ref-number="6" id="idea6" data-nb-words="239" data-nb-chars="1339">Teda do&nbsp;večera čekali a&nbsp;hledali, ale po&nbsp;panu Hirschovi ani památky. Když teda pan Hugo v&nbsp;patřičnou hodinu zavřel krám, šel na&nbsp;policejní direkci ohlásit, že&nbsp;se&nbsp;pan Hirsch ztratil. Tak tam z&nbsp;policie poslali detektivy; to&nbsp;víte, ti&nbsp;tam všecko prošťárali, ale nenašli ani tu&nbsp;nejmenší stopu; i&nbsp;krev hledali na&nbsp;podlaze, ale nikde nic; tak zatím zapečetili ten kontor. Potom vyslýchali paní Hirschovou a&nbsp;ostatní personál, co&nbsp;se&nbsp;toho rána jako dálo. Ale nikdo nevěděl nic zvláštního; jenom pan Hugo si&nbsp;vzpomněl, že&nbsp;po&nbsp;desáté hodině přišel k&nbsp;panu Hirschovi pan Lebeda, obchodní cestující, a&nbsp;mluvil s&nbsp;panem Hirschem asi deset minut. Tak hledali toho pana Lebedu, a&nbsp;to&nbsp;se&nbsp;rozumí, našli ho&nbsp;v&nbsp;kavárně Bristol, jak hraje ramšla<a href="./resources/undefined">[3]</a>. Tak ten Lebeda honem schovával bank, ale ten detektiv mu&nbsp;povídá: Pane Lebeda, dnes to&nbsp;není skrz ramšla, dnes je&nbsp;to&nbsp;skrz pana Hirsche; on&nbsp;se&nbsp;nám pan Hirsch ztratil, a&nbsp;vy&nbsp;jste byl poslední, kdo ho&nbsp;viděl. No&nbsp;jo, ale on&nbsp;ten Lebeda nevěděl taky nic; byl u&nbsp;pana Hirsche kvůli nějakým řemenům a&nbsp;nic zvláštního nepozoroval; jen se&nbsp;mu&nbsp;pan Hirsch zdál ještě chatrnější než jindy. Vy&nbsp;ale nějak scházíte, pane Hirsch, řekl mu. – Ale pane, řekl mu&nbsp;ten komisař, i&nbsp;kdyby pan Hirsch zhubl ještě víc, tak se&nbsp;nám nemohl ztratit ve&nbsp;vzduchu; aspoň nějaká kost nebo chrup by&nbsp;po&nbsp;něm musely zůstat, že&nbsp;jo. A&nbsp;v&nbsp;aktovce jste ho&nbsp;taky odnést nemohl.</span></p>
          <p class="chunk" data-nb-ref-number="7" data-nb-words="169" data-nb-chars="901"><span class="idea" data-nb-ref-number="7" id="idea7" data-nb-words="169" data-nb-chars="901">Ale počkejte, teď má&nbsp;ten případ druhý konec. To&nbsp;víte, jak jsou na&nbsp;nádraží ty&nbsp;šatny, co&nbsp;si&nbsp;tam cestující nechávají všelijaké věci a&nbsp;kufry. Tak to&nbsp;bylo asi dva dny po&nbsp;zmizení pana Hirsche, a&nbsp;ta&nbsp;šatnářka řekla jednomu posluhovi, že&nbsp;tam má&nbsp;takový kufr a&nbsp;ten že&nbsp;se&nbsp;jí&nbsp;nechce líbit. Já&nbsp;ani nevím proč, řekla, ale já&nbsp;se&nbsp;toho kufru zrovna bojím. – Teda ten posluha šel k&nbsp;tomu kufru čuchnout a&nbsp;povídá: Matko, víte co, řekněte o&nbsp;tom raději nádražní policii. – Tak oni vám přivedli policejního psa, a&nbsp;ten, když k&nbsp;tomu kufru čuchnul, začal vrčet a&nbsp;ježit chlupy. To&nbsp;teda už&nbsp;bylo jaksi nápadné, a&nbsp;proto ten kufr vypáčili: a&nbsp;v&nbsp;něm vám byla vtlačena mrtvola pana Hirsche v&nbsp;županu a&nbsp;trepkách. Protože měl jaterní nemoc, tak ho&nbsp;už&nbsp;taky bylo, chudáka, cítit. A&nbsp;v&nbsp;krku vám měl zaříznutý takový silný špagát; byl uškrcen. Ale nejdivnější bylo, jak se&nbsp;mohl v&nbsp;županu a&nbsp;v&nbsp;trepkách dostat ze&nbsp;svého kontoru do&nbsp;kufru na&nbsp;nádraží.</span></p>
          <p class="chunk" data-nb-ref-number="8" data-nb-words="83" data-nb-chars="451"><span class="idea" data-nb-ref-number="8" id="idea8" data-nb-words="83" data-nb-chars="451">Tak tenhle případ dostal komisař Mejzlík. On&nbsp;se&nbsp;vám podívá na&nbsp;tu&nbsp;mrtvolu a&nbsp;hned vidí, že&nbsp;má&nbsp;na&nbsp;tváři a&nbsp;na&nbsp;rukou takové zelené, modré a&nbsp;červené fleky; ono to&nbsp;bylo tím nápadnější, že&nbsp;byl ten pan Hirsch takový hnědý. To&nbsp;je&nbsp;divný úkaz rozkladu, řekl si&nbsp;ten pan Mejzlík, a&nbsp;zkusil třít kapesníkem jeden takový flek; a&nbsp;on&nbsp;ten flek pouštěl. Poslouchejte, řekl teda těm druhým, ono to&nbsp;vypadá jako od&nbsp;nějakého anilínu. Já&nbsp;se&nbsp;musím ještě podívat do&nbsp;toho kontoru.</span></p>
          <p class="chunk" data-nb-ref-number="9" data-nb-words="122" data-nb-chars="680"><span class="idea" data-nb-ref-number="9" id="idea9" data-nb-words="122" data-nb-chars="680">Nejdřív tedy v&nbsp;tom kontoru koukal po&nbsp;nějakých barvách, ale nebylo tam nic; a&nbsp;najednou mu&nbsp;padly do&nbsp;očí ty&nbsp;sbalené perské koberce. Tak jeden z&nbsp;nich rozbalil a&nbsp;třel tam takový modrý mustr nasliněným kapesníkem; a&nbsp;na&nbsp;tom šátku se&nbsp;mu&nbsp;udělal modrý flek. To&nbsp;je&nbsp;zatracený šmejd, tyhle koberce, řekl pan komisař, a&nbsp;hledá dál; na&nbsp;stole pana Hirsche našel na&nbsp;misce kalamáře asi dva nebo tři špačky od&nbsp;tureckých cigaret. To&nbsp;si&nbsp;pamatujte, člověče, řekl jednomu detektivovi, že&nbsp;se&nbsp;při tomhle kšeftu s&nbsp;perskými koberci vždycky kouří jedna cigareta za&nbsp;druhou; to&nbsp;už&nbsp;patří k&nbsp;těm orientálním zvykům. A&nbsp;pak si&nbsp;zavolal pana Huga. Pane Hugo, řekl mu, on&nbsp;tu&nbsp;po&nbsp;tom panu Lebedovi byl ještě někdo, že&nbsp;jo?</span></p>
          <p class="chunk" data-nb-ref-number="10" data-nb-words="31" data-nb-chars="152"><span class="idea" data-nb-ref-number="10" id="idea10" data-nb-words="31" data-nb-chars="152">Byl, řekl pan Hugo, ale on&nbsp;pan Hirsch nikdy nechtěl, abychom o&nbsp;tom mluvili. Vy&nbsp;si&nbsp;hleďte kůží, říkal nám, ale po&nbsp;kobercích vám nic není; to&nbsp;je&nbsp;má&nbsp;věc. –</span></p>
          <p class="chunk" data-nb-ref-number="11" data-nb-words="49" data-nb-chars="262"><span class="idea" data-nb-ref-number="11" id="idea11" data-nb-words="49" data-nb-chars="262">To&nbsp;se&nbsp;rozumí, povídá pan Mejzlík, protože to&nbsp;jsou pašované koberce; koukejte se, ani jeden z&nbsp;nich nemá celní plombu. Kdyby pan Hirsch nebyl v&nbsp;pánu, tak by&nbsp;s&nbsp;tím měl zatracené opletačky v&nbsp;Hybernské ulici a&nbsp;platil by&nbsp;pokutu, až&nbsp;by&nbsp;byl modrý. Tak honem, kdo tu&nbsp;byl!</span></p>
          <p class="chunk" data-nb-ref-number="12" data-nb-words="186" data-nb-chars="1006"><span class="idea" data-nb-ref-number="12" id="idea12" data-nb-words="186" data-nb-chars="1006">No, řekl pan Hugo, asi o&nbsp;půl jedenácté přijel otevřeným autem nějaký arménský nebo jaký žid, takový obtloustlý a&nbsp;nažloutlý, a&nbsp;ptá se&nbsp;turecky nebo jak po&nbsp;panu Hirschovi. Tak jsem mu&nbsp;ukázal cestu nahoru do&nbsp;kontoru. A&nbsp;za&nbsp;ním šel takový čahoun, sluha, hubený jako šindel a&nbsp;černý jako černá kočka, a&nbsp;nesl na&nbsp;rameni pět velkých srolovaných koberců; ještě jsem se&nbsp;s&nbsp;Václavem divil, jak to&nbsp;unese. Tak ti&nbsp;dva šli do&nbsp;kontoru a&nbsp;byli tam asi patnáct minut; my&nbsp;jsme se&nbsp;o&nbsp;to&nbsp;nestarali, ale ono bylo pořád slyšet, jak ten neppr<a href="./resources/undefined">[4]</a> hovoří s&nbsp;panem Hirschem. Pak teda zas slízal ten sluha dolů a&nbsp;nesl na&nbsp;rameni jenom čtyři srolované koberce; aha, řekl jsem si, to&nbsp;pan Hirsch zas jeden kus koupil. Jo, a&nbsp;ten Armén se&nbsp;ve&nbsp;dveřích kontoru obrátil a&nbsp;ještě něco panu Hirschovi do&nbsp;kontoru povídal, ale co, tomu jsem nerozuměl. No, a&nbsp;pak ten čahoun hodil ty&nbsp;koberce do&nbsp;auta a&nbsp;odjeli. Já&nbsp;jsem to&nbsp;neříkal jen proto, že&nbsp;na&nbsp;tom nebylo nic zvláštního, že&nbsp;jo, řekl pan Hugo. Takových tepichářů u&nbsp;nás bývalo, a&nbsp;všichni jsou stejní zloději.</span></p>
          <p class="chunk" data-nb-ref-number="13" data-nb-words="47" data-nb-chars="277"><span class="idea" data-nb-ref-number="13" id="idea13" data-nb-words="47" data-nb-chars="277">Víte, pane Hugo, řekl na&nbsp;to&nbsp;ten pan Mejzlík, abyste věděl, něco zvláštního na&nbsp;tom přece jen bylo: on&nbsp;ten čahoun totiž v&nbsp;tom jednom srolovaném koberci odnášel mrtvolu pana Hirsche, rozumíte? Kristapána, člověče, vždyť jste si&nbsp;mohl všimnout, že&nbsp;ten chlap šel dolů tíž než nahoru!</span></p>
          <p class="chunk" data-nb-ref-number="14" data-nb-words="35" data-nb-chars="182"><span class="idea" data-nb-ref-number="14" id="idea14" data-nb-words="35" data-nb-chars="182">To&nbsp;je&nbsp;pravda, řekl ten Hugo a&nbsp;zbledl, vždyť on&nbsp;šel celý sehnutý! Ale pane komisaři, to&nbsp;není možné; on&nbsp;ten tlustý Armén šel za&nbsp;ním a&nbsp;ještě s&nbsp;panem Hirschem ve&nbsp;dveřích kontoru hovořil!</span></p>
          <p class="chunk" data-nb-ref-number="15" data-nb-words="91" data-nb-chars="524"><span class="idea" data-nb-ref-number="15" id="idea15" data-nb-words="91" data-nb-chars="524">No&nbsp;jo, povídá doktor Mejzlík, hovořil do&nbsp;prázdného kontoru. A&nbsp;když předtím ten čahoun pana Hirsche škrtil, tak ten pán taky přitom pořád mlel hubou, že&nbsp;jo. Pane Hugo, takový arménský žid je&nbsp;chytřejší než vy. A&nbsp;pak v&nbsp;tom srolovaném koberci odvezli mrtvolu pana Hirsche do&nbsp;svého hotelu; ale protože pršelo, tak ten prevítský, anilínem barvený koberec pustil barvu na&nbsp;pana Hirsche. To&nbsp;je&nbsp;jasné jako saldokonto, že&nbsp;jo. A&nbsp;v&nbsp;hotelu dali tělesnou schránku pana Hirsche do&nbsp;kufru a&nbsp;kufr poslali na&nbsp;nádraží; teda tak je&nbsp;to, pane Hugo!</span></p>
          <p class="chunk" data-nb-ref-number="16" data-nb-words="117" data-nb-chars="667"><span class="idea" data-nb-ref-number="16" id="idea16" data-nb-words="117" data-nb-chars="667">Tak zatímco pan Mejzlík dělal tohle, našli už&nbsp;tajní stopu po&nbsp;tom Arménovi. Ona totiž na&nbsp;tom kufru byla nálepka jednoho berlínského hotelu – z&nbsp;toho bylo taky vidět, že&nbsp;ten Armén platil pořádně své diškerece; víte, tihle portýři z&nbsp;hotelů si&nbsp;těmi nálepkami dávají po&nbsp;celém světě znamení, co&nbsp;z&nbsp;toho kunčofta kouká na&nbsp;tuzérech. A&nbsp;protože ten Armén dobře platil, tak si&nbsp;ho&nbsp;ten berlínský portýr taky dobře pamatoval: jmenoval se&nbsp;Mazanian a&nbsp;jel nejspíš přes Prahu do&nbsp;Vídně; ale čapli ho&nbsp;až&nbsp;v&nbsp;Bukurešti; tam se&nbsp;taky ve&nbsp;vyšetřovací vazbě oběsil. Proč toho pana Hirsche zavraždil, to&nbsp;žádný neví; nejspíš měli spolu nějaký obchodní spor z&nbsp;té&nbsp;doby, kdy pan Hirsch byl v&nbsp;Cařihradě.</span></p>
          <p class="chunk" data-nb-ref-number="17" data-nb-words="50" data-nb-chars="293"><span class="idea" data-nb-ref-number="17" id="idea17" data-nb-words="50" data-nb-chars="293">Ale z&nbsp;tohohle příběhu je&nbsp;vidět,“ končil pan Taussig zamyšleně, „že hlavní věc v&nbsp;obchodu je&nbsp;solidnost. Kdyby ten Armén vedl pořádné koberce, co&nbsp;nejsou barvené tím laciným anilínem, nebyli by&nbsp;na&nbsp;to&nbsp;tak hned přišli, jak toho pana Hirsche odklidil, že&nbsp;jo. Ale prodávat póvl, to&nbsp;se&nbsp;jednomu vymstí.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>