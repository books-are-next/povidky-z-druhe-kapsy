<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Obyčejná vražda">
    <meta name="apple-mobile-web-app-capable" content="yes">
    <title>Obyčejná vražda</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_druhe_kapsy_026.html">
    <link rel="next" href="./povidky_z_druhe_kapsy_028.html">
    <meta name="nb-order" content="23">
    <link rel="self" href="povidky_z_druhe_kapsy_027.html">
    <meta name="nb-identifier" content="capek-povidky-z-druhe-kapsy-3d5ff0a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1464" data-nb-chars="8114">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">Obyčejná vražda</span></h1>
        <section>
          <p class="chunk" data-nb-ref-number="2" data-nb-words="103" data-nb-chars="569"><span class="idea" data-nb-ref-number="2" id="idea2" data-nb-words="103" data-nb-chars="569">„Často jsem přemýšlel,“ řekl na&nbsp;to&nbsp;pan Hanák, „proč se&nbsp;nám zdá být křivda něčím horším, než já&nbsp;nevím co&nbsp;zlého, co&nbsp;může člověka potkat. Tak příkladně kdybychom viděli, že&nbsp;jediný člověk byl nevinně odsouzen do&nbsp;vězení, znepokojí a&nbsp;trápí nás to&nbsp;víc, než když tisíce lidí žije v&nbsp;bídě a&nbsp;bolesti. Já&nbsp;viděl takovou bídu, že&nbsp;každý kriminál je&nbsp;proti ní&nbsp;zrovna blahobyt; a&nbsp;přece nás ta&nbsp;nejhorší bída tak neurazí jako křivda. Já&nbsp;bych řekl, že&nbsp;v&nbsp;nás je&nbsp;nějaký justiční instinkt; a&nbsp;že&nbsp;vina a&nbsp;nevina, právo a&nbsp;spravedlnost jsou stejně prvotní, strašné a&nbsp;hluboké city jako láska a&nbsp;hlad.</span></p>
          <p class="chunk" data-nb-ref-number="3" data-nb-words="94" data-nb-chars="486"><span class="idea" data-nb-ref-number="3" id="idea3" data-nb-words="94" data-nb-chars="486">Vemte si&nbsp;tenhle případ: Já&nbsp;byl čtyři léta ve&nbsp;válce jako leckdo z&nbsp;vás; my&nbsp;si&nbsp;nebudeme říkat, co&nbsp;jsme tam viděli, ale to&nbsp;mně dosvědčíte, že&nbsp;si&nbsp;tam našinec zvykl na&nbsp;ledacos: například na&nbsp;mrtvé. Já&nbsp;viděl sta a&nbsp;sta mrtvých mladých lidí, a&nbsp;někdy moc šeredně mrtvých, to&nbsp;mně můžete věřit; a&nbsp;já&nbsp;se&nbsp;vám přiznám, že&nbsp;už&nbsp;mně to&nbsp;bylo tak jedno, jako by&nbsp;to&nbsp;byly staré hadry, jen když nesmrděli. Jenom jsem si&nbsp;říkal, člověče, vyjdeš-li z&nbsp;té&nbsp;hovadské mely živý a&nbsp;celý, tak už&nbsp;tě&nbsp;nic v&nbsp;životě nerozhází.</span></p>
          <p class="chunk" data-nb-ref-number="4" data-nb-words="155" data-nb-chars="858"><span class="idea" data-nb-ref-number="4" id="idea4" data-nb-words="155" data-nb-chars="858">Asi půl roku po&nbsp;válce jsem byl doma ve&nbsp;Slatině; jednou ráno mně někdo tluče na&nbsp;okno a&nbsp;volá, pane Hanák, pojďte se&nbsp;podívat, paní Turková je&nbsp;zabitá! – Paní Turková totiž měla takový maličký obchod s&nbsp;papírem a&nbsp;nitěmi; nikdo se&nbsp;o&nbsp;ni&nbsp;jakživ nestaral, jen sem tam někdo přišel do&nbsp;toho jejího krámku pro špulku nití nebo vánoční pohlednici. Z&nbsp;krámu vedly skleněné dveře do&nbsp;takové kuchyňky, kde spala; na&nbsp;těch dveřích visely záclonky, a&nbsp;když v&nbsp;krámě cinkl zvonek, podívala se&nbsp;paní Turková těmi záclonkami z&nbsp;kuchyně, kdo to&nbsp;přišel, utřela si&nbsp;ruce zástěrou a&nbsp;vsunula se&nbsp;do&nbsp;krámu. Co&nbsp;byste rád? řekla nedůvěřivě; člověk měl pocit, že&nbsp;se&nbsp;do&nbsp;toho krámu jen vetřel, a&nbsp;hleděl být co&nbsp;možná brzo zas venku. Ono to&nbsp;bylo, jako když nadzvednete kámen, a&nbsp;teď tam v&nbsp;té&nbsp;vlhké jamce pobíhá osamělý a&nbsp;poplašený brouk; tak ten kámen zas přiklopíte, aby se&nbsp;ten protivný brouk uklidnil.</span></p>
          <p class="chunk" data-nb-ref-number="5" data-nb-words="106" data-nb-chars="606"><span class="idea" data-nb-ref-number="5" id="idea5" data-nb-words="106" data-nb-chars="606">Když tedy jsem slyšel tu&nbsp;novinu, běžel jsem se&nbsp;podívat, myslím, z&nbsp;docela sprosté zvědavosti. Před krámkem paní Turkové bylo lidí jako včel u&nbsp;česna; ale mne místní strážník pustil dovnitř, protože si&nbsp;mě&nbsp;vážil jako vzdělaného člověka. Zvonek cinknul do&nbsp;ticha jako kdykoliv jindy, ale mne v&nbsp;tu&nbsp;chvíli to&nbsp;jasné a&nbsp;horlivé zazvonění až&nbsp;zamrazilo; napadlo mě, že&nbsp;se&nbsp;to&nbsp;sem nehodí. Na&nbsp;prahu do&nbsp;kuchyňky ležela paní Turková tváří k&nbsp;zemi, pod hlavou skoro černou kaluž krve; na&nbsp;týle bílé vlasy byly krvavě a&nbsp;do&nbsp;černa slepeny. A&nbsp;v&nbsp;tu&nbsp;chvíli jsem najednou pocítil, co&nbsp;jsem na&nbsp;vojně nepoznal: hrůzu nad mrtvým člověkem.</span></p>
          <p class="chunk" data-nb-ref-number="6" data-nb-words="285" data-nb-chars="1649"><span class="idea" data-nb-ref-number="6" id="idea6" data-nb-words="285" data-nb-chars="1649">Je&nbsp;to&nbsp;divné, na&nbsp;válku jsem už&nbsp;skoro zapomněl; i&nbsp;lidstvo na&nbsp;ni&nbsp;pomalu zapomíná, a&nbsp;snad proto zas bude muset jednou být nová válka. Ale na&nbsp;tu&nbsp;zavražděnou stařenu, která tu&nbsp;celkem k&nbsp;ničemu nebyla, na&nbsp;tu&nbsp;malou kramářku, která nedovedla ani pohlednici pořádně prodat, na&nbsp;tu&nbsp;nezapomenu nikdy. Zavražděný člověk je&nbsp;něco jiného než mrtvý člověk; je&nbsp;na&nbsp;něm takové strašlivé tajemství. Já&nbsp;vám nemohl pochopit, proč byla zavražděna zrovna paní Turková, taková obyčejná a&nbsp;šedivá osoba, o&nbsp;kterou se&nbsp;nikdo nikdy nestaral; jak to&nbsp;přijde, že&nbsp;tady tak pateticky leží a&nbsp;že&nbsp;se&nbsp;nad ní&nbsp;sklání četník a&nbsp;že&nbsp;venku se&nbsp;tlačí tolik lidí, aby zahlédli aspoň kousek paní Turkové. Abych tak řekl, ta&nbsp;chudák ženská se&nbsp;nikdy netěšila tak ohromné pozornosti jako teď, když tu&nbsp;ležela tváří v&nbsp;černé krvi. Bylo to, jako by&nbsp;najednou nabyla podivného a&nbsp;děsného významu. Jakživ jsem si&nbsp;nevšiml, jak je&nbsp;oblečena a&nbsp;jak vlastně vypadá; ale teď to&nbsp;bylo, jako bych se&nbsp;na&nbsp;ni&nbsp;díval sklem nesmírně a&nbsp;obludně zvětšujícím. Na&nbsp;jedné noze měla papuči; druhá papuče byla sezuta a&nbsp;bylo vidět punčochu na&nbsp;patě spravovanou – já&nbsp;vidím každý steh, a&nbsp;zdálo se&nbsp;mně to&nbsp;jaksi strašné, jako by&nbsp;i&nbsp;ta&nbsp;ubohá punčocha byla zavražděna. Jedna ruka se&nbsp;zarývala do&nbsp;podlahy; vypadala tak suše a&nbsp;bezmocně jako ptačí pařátek; ale nejhroznější byl drdůlek šedivých vlasů v&nbsp;týle zavražděné, protože byl tak pečlivě upleten a&nbsp;třpytil se&nbsp;mezi čůrky té&nbsp;sražené krve jako starý cín. Já&nbsp;měl pocit, že&nbsp;jsem neviděl nikdy nic žalostnějšího než ten potřísněný ženský cůpek. Jeden proužek krve zaschl za&nbsp;uchem; nad ním svítila stříbrná náušnička s&nbsp;modrým kamínkem. Já&nbsp;už&nbsp;to&nbsp;nemohl vydržet, třásly se&nbsp;mně nohy. Ježíši Kriste, povídám.</span></p>
          <p class="chunk" data-nb-ref-number="7" data-nb-words="23" data-nb-chars="114"><span class="idea" data-nb-ref-number="7" id="idea7" data-nb-words="23" data-nb-chars="114">Četník, který byl v&nbsp;kuchyňce a&nbsp;hledal něco na&nbsp;zemi, se&nbsp;vztyčil a&nbsp;díval se&nbsp;na&nbsp;mne; byl bledý, jako by&nbsp;chtěl omdlít.</span></p>
          <p class="chunk" data-nb-ref-number="8" data-nb-words="7" data-nb-chars="40"><span class="idea" data-nb-ref-number="8" id="idea8" data-nb-words="7" data-nb-chars="40">Člověče, jektal jsem, byl jste na&nbsp;vojně?</span></p>
          <p class="chunk" data-nb-ref-number="9" data-nb-words="99" data-nb-chars="562"><span class="idea" data-nb-ref-number="9" id="idea9" data-nb-words="99" data-nb-chars="562">Byl, chraptěl četník. Ale tohle – tohle je&nbsp;něco jiného. Koukněte se, dodal najednou a&nbsp;ukazoval na&nbsp;záclonky na&nbsp;dveřích; byly zmačkané a&nbsp;poskvrněné; patrně si&nbsp;o&nbsp;ně&nbsp;vrah utřel ruce. Kristepane, vydechl jsem; já&nbsp;nevím, co&nbsp;na&nbsp;tom bylo tak nesnesitelně hrozného – buď ta&nbsp;představa rukou lepkavých krví, nebo to, že&nbsp;i&nbsp;ty&nbsp;záclonky, ty&nbsp;čisťounké záclonky se&nbsp;staly obětí zločinu – Já&nbsp;teda nevím; ale v&nbsp;tu&nbsp;chvíli začirikal v&nbsp;kuchyňce kanár a&nbsp;spustil dlouhý trylek. Poslyšte, tohle už&nbsp;jsem nevydržel; já&nbsp;z&nbsp;toho krámu utekl hrůzou – myslím, že&nbsp;jsem byl bledší než ten četník.</span></p>
          <p class="chunk" data-nb-ref-number="10" data-nb-words="99" data-nb-chars="548"><span class="idea" data-nb-ref-number="10" id="idea10" data-nb-words="99" data-nb-chars="548">Pak jsem seděl u&nbsp;nás na&nbsp;dvoře na&nbsp;oji žebřiňáku a&nbsp;hleděl jsem sebrat své myšlenky. Ty&nbsp;troubo, říkal jsem si, ty&nbsp;zbabělče, vždyť je&nbsp;to&nbsp;obyčejná vražda! Copak jsi ještě neviděl krev? Nebyl jsi zalepen svou vlastní krví jako prase blátem? Nekřičel jsi na&nbsp;své vojáky, aby kopali rychleji jámu pro sto třicet mrtvých? Sto třicet mrtvých vedle sebe, to&nbsp;už&nbsp;je&nbsp;slušná řada, i&nbsp;když je&nbsp;narovnáš jako šindele – Podle té&nbsp;řady jsi chodil, kouřil cigarety a&nbsp;řval na&nbsp;mančaft, tak dělejte, dělejte, ať&nbsp;už&nbsp;je&nbsp;to&nbsp;pryč! Copak jsi neviděl tolik mrtvých, tolik mrtvých –</span></p>
          <p class="chunk" data-nb-ref-number="11" data-nb-words="142" data-nb-chars="757"><span class="idea" data-nb-ref-number="11" id="idea11" data-nb-words="142" data-nb-chars="757">Ano, to&nbsp;je&nbsp;to, řekl jsem si, viděl jsem tolik mrtvých, ale neviděl jsem jednoho jediného Mrtvého; neklekl jsem k&nbsp;němu, abych se&nbsp;mu&nbsp;podíval do&nbsp;tváře a&nbsp;dotkl se&nbsp;jeho vlasů. Mrtvý je&nbsp;strašně tichý; musíš být s&nbsp;ním sám… a&nbsp;ani nedýchat… abys mu&nbsp;rozuměl. Jeden každý z&nbsp;těch sto třiceti by&nbsp;se&nbsp;namáhal, aby ti&nbsp;řekl: Pane lajtnant, oni mě&nbsp;zabili; podívejte se&nbsp;na&nbsp;mé&nbsp;ruce, vždyť jsou to&nbsp;ruce člověka! – Ale my&nbsp;všichni jsme se&nbsp;odvraceli od&nbsp;těch mrtvých; když jsme měli dělat válku, nemohli jsme poslouchat padlé. Proboha, ono by&nbsp;bylo třeba, aby se&nbsp;kolem každého padlého tlačili lidé jako včely u&nbsp;česna – chlapi, ženské i&nbsp;děti –, aby ho&nbsp;trnouce viděli aspoň kousek; aspoň tu&nbsp;nohu v&nbsp;baganči nebo potřísněné vlasy – Pak by&nbsp;to&nbsp;snad nemuselo být; pak by&nbsp;to&nbsp;ani nemohlo být.</span></p>
          <p class="chunk" data-nb-ref-number="12" data-nb-words="135" data-nb-chars="744"><span class="idea" data-nb-ref-number="12" id="idea12" data-nb-words="135" data-nb-chars="744">A&nbsp;já&nbsp;jsem pochoval maminku; vypadala tak slavně, tak smířeně a&nbsp;slušně v&nbsp;té&nbsp;pěkné rakvi. Divná byla, ale nebyla strašná. Ale tohle, tohle je&nbsp;něco jiného nežli smrt; zavražděný není mrtev; zavražděný žaluje, tak jako by&nbsp;řval nejvyšší a&nbsp;nesnesitelnou bolestí. My&nbsp;to&nbsp;víme, já&nbsp;a&nbsp;ten četník; my&nbsp;víme, že&nbsp;v&nbsp;tom krámku strašilo. A&nbsp;tak ve&nbsp;mně začalo svítat. Já&nbsp;nevím, třeba nemáme duši; ale jsou v&nbsp;nás věci nesmrtelné, jako je&nbsp;pud po&nbsp;spravedlnosti. Nejsem o&nbsp;nic lepší než kterýkoliv jiný chlap; ale je&nbsp;ve&nbsp;mně něco, co&nbsp;nepatří jenom mně, – takové tušení nějakého přísného a&nbsp;velkého řádu. Já&nbsp;vím, že&nbsp;to&nbsp;říkám špatně; ale v&nbsp;tu&nbsp;chvíli jsem věděl, co&nbsp;je&nbsp;to&nbsp;zločin a&nbsp;co&nbsp;je&nbsp;to&nbsp;urážka Boha. Abyste věděli, zavražděný člověk je&nbsp;jako pohaněný a&nbsp;zpustošený chrám.“</span></p>
          <hr>
          <p class="chunk" data-nb-ref-number="13" data-nb-words="12" data-nb-chars="60"><span class="idea" data-nb-ref-number="13" id="idea13" data-nb-words="12" data-nb-chars="60">„A co,“ ozval se&nbsp;pan Dobeš, „chytli toho, co&nbsp;tu&nbsp;babu zabil?“</span></p>
          <p class="chunk" data-nb-ref-number="14" data-nb-words="202" data-nb-chars="1106"><span class="idea" data-nb-ref-number="14" id="idea14" data-nb-words="202" data-nb-chars="1106">„Chytli,“ pokračoval pan Hanák. „A já&nbsp;ho&nbsp;sám viděl, když ho&nbsp;dva dny nato četníci vedli z&nbsp;toho krámku, kde ho, jak se&nbsp;říká, vyslýchali na&nbsp;místě činu. Viděl jsem ho&nbsp;snad jenom pět vteřin, ale bylo to&nbsp;zase jako pod nějakou nestvůrně zvětšující lupou. Byl to&nbsp;mladý chasník, na&nbsp;rukou měl řetízky a&nbsp;tak divně pospíchal, že&nbsp;mu&nbsp;četníci stěží stačili. Nos se&nbsp;mu&nbsp;potil, a&nbsp;ty&nbsp;vypoulené oči tak poplašeně mžikaly – Bylo vidět, že&nbsp;má&nbsp;děsný strach, tak jako králík při vivisekci. Jakživ na&nbsp;ten obličej nezapomenu. Mně bylo po&nbsp;tom setkání moc trapně a&nbsp;nanic. Teď ho&nbsp;budou soudit, myslel jsem, budou se&nbsp;s&nbsp;ním pár měsíců tahat, aby ho&nbsp;odsoudili na&nbsp;smrt. Nakonec jsem viděl, že&nbsp;mně ho&nbsp;je&nbsp;vlastně líto a&nbsp;že&nbsp;by&nbsp;se&nbsp;mi&nbsp;skoro ulevilo, kdyby z&nbsp;toho nějak vyvázl. Ne&nbsp;že&nbsp;by&nbsp;měl sympatický obličej, spíš naopak; ale viděl jsem ho&nbsp;příliš zblízka – viděl jsem ho&nbsp;úzkostí mžikat. U&nbsp;čerchmanta, já&nbsp;nejsem žádná citlivka, ale tak zblízka, to&nbsp;nebyl vrah, to&nbsp;byl prostě člověk. Abych vám řekl, já&nbsp;tomu sám nerozumím; nevím, co&nbsp;bych udělal, kdybych byl jeho soudcem; ale bylo mně z&nbsp;toho všeho tak smutno, jako bych sám potřeboval vykoupení.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>