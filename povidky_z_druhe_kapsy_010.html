<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Příběh o kasaři a žháři">
    <meta name="apple-mobile-web-app-capable" content="yes">
    <title>Příběh o kasaři a žháři</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z druhé kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z druhé kapsy">
    <meta property="og:title" content="Povídky z druhé kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z druhé kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_druhe_kapsy_009.html">
    <link rel="next" href="./povidky_z_druhe_kapsy_011.html">
    <meta name="nb-order" content="6">
    <link rel="self" href="povidky_z_druhe_kapsy_010.html">
    <meta name="nb-identifier" content="capek-povidky-z-druhe-kapsy-3d5ff0a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2181" data-nb-chars="11791">
    <nav role="doc-toc">
      <ul class="plain section">
        <li><a href="povidky_z_druhe_kapsy_005.html">Předmluva</a></li>
        <li><a href="povidky_z_druhe_kapsy_006.html">Ukradený kaktus</a></li>
        <li><a href="povidky_z_druhe_kapsy_007.html">Povídka starého
            kriminálníka</a></li>
        <li><a href="povidky_z_druhe_kapsy_008.html">Zmizení pana Hirsche</a></li>
        <li><a href="povidky_z_druhe_kapsy_009.html">Čintamani a ptáci</a></li>
        <li><a href="povidky_z_druhe_kapsy_010.html">Příběh o kasaři a žháři</a></li>
        <li><a href="povidky_z_druhe_kapsy_011.html">Ukradená vražda</a></li>
        <li><a href="povidky_z_druhe_kapsy_012.html">Případ s dítětem</a></li>
        <li><a href="povidky_z_druhe_kapsy_013.html">Grófinka</a></li>
        <li><a href="povidky_z_druhe_kapsy_014.html">Historie dirigenta Kaliny</a></li>
        <li><a href="povidky_z_druhe_kapsy_015.html">Smrt barona Gandary</a></li>
        <li><a href="povidky_z_druhe_kapsy_016.html">Příběhy sňatkového
            podvodníka</a></li>
        <li><a href="povidky_z_druhe_kapsy_017.html">Balada o Juraji Čupovi</a></li>
        <li><a href="povidky_z_druhe_kapsy_018.html">Povídka o ztracené noze</a></li>
        <li><a href="povidky_z_druhe_kapsy_019.html">Závrať</a></li>
        <li><a href="povidky_z_druhe_kapsy_020.html">Ušní zpověď</a></li>
        <li><a href="povidky_z_druhe_kapsy_021.html">O lyrickém zloději</a></li>
        <li><a href="povidky_z_druhe_kapsy_022.html">Soud pana Havleny</a></li>
        <li><a href="povidky_z_druhe_kapsy_023.html">Jehla</a></li>
        <li><a href="povidky_z_druhe_kapsy_024.html">Telegram</a></li>
        <li><a href="povidky_z_druhe_kapsy_025.html">Muž, který nemohl spát</a></li>
        <li><a href="povidky_z_druhe_kapsy_026.html">Sbírka známek</a></li>
        <li><a href="povidky_z_druhe_kapsy_027.html">Obyčejná vražda</a></li>
        <li><a href="povidky_z_druhe_kapsy_028.html">Porotce</a></li>
        <li><a href="povidky_z_druhe_kapsy_029.html">Poslední věci člověka</a></li>
        <li><a href="povidky_z_druhe_kapsy_030.html">Ediční poznámka</a></li>
        <li><a href="povidky_z_druhe_kapsy_031.html">Život a doba spisovatele
            Karla Čapka v datech</a></li>
        <li><a href="povidky_z_druhe_kapsy_032.html">První
            vydání knih Karla Čapka</a></li>
        <li><a href="povidky_z_druhe_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="23"><span class="idea" data-nb-ref-number="1" id="idea1" data-nb-words="5" data-nb-chars="23">Příběh o&nbsp;kasaři a&nbsp;žháři</span></h1>
        <section>
          <p class="chunk" data-nb-ref-number="2" data-nb-words="84" data-nb-chars="452"><span class="idea" data-nb-ref-number="2" id="idea2" data-nb-words="84" data-nb-chars="452">„Copak o&nbsp;to,“ pravil pan Jílek, „krást se&nbsp;musí umět. To&nbsp;říkával taky pan Balabán, ten kasař, co&nbsp;naposledy udělal tu&nbsp;kasu u&nbsp;firmy Scholle a&nbsp;spol. Ten Balabán, to&nbsp;byl takový vzdělaný a&nbsp;rozšafný lupič; taky už&nbsp;byl starší, a&nbsp;to&nbsp;dá&nbsp;rozum, ty&nbsp;zkušenosti každý nemá. Mladý člověk má&nbsp;spíš takový hazard; ono se&nbsp;s&nbsp;kuráží ledacos podaří, ale když člověk začne přemýšlet, tak obyčejně ztrácí tu&nbsp;kuráž, a&nbsp;proto jde na&nbsp;věc s&nbsp;rozvahou. To&nbsp;platí v&nbsp;politice a&nbsp;ve&nbsp;všem.</span></p>
          <p class="chunk" data-nb-ref-number="3" data-nb-words="213" data-nb-chars="1190"><span class="idea" data-nb-ref-number="3" id="idea3" data-nb-words="213" data-nb-chars="1190">Tak ten Balabán říkal, že&nbsp;každá práce má&nbsp;své pravidlo; a&nbsp;co&nbsp;se&nbsp;týče nedobytných pokladen, že&nbsp;takový kasař má&nbsp;vždycky pracovat sám, protože se&nbsp;nemá na&nbsp;nikoho spoléhat; za&nbsp;druhé, že&nbsp;nemá nikdy pracovat dlouho na&nbsp;jednom místě, protože pak už&nbsp;jeho práci znají; za&nbsp;třetí, že&nbsp;má&nbsp;jít s&nbsp;duchem doby a&nbsp;naučit se&nbsp;všemu, co&nbsp;je&nbsp;v&nbsp;jeho oboru nového; ale přitom se&nbsp;má&nbsp;držet takové té&nbsp;tradice a&nbsp;dobrého průměru, protože čím víc lidí tím způsobem pracuje, tím to&nbsp;má&nbsp;policie těžší. Proto se&nbsp;ten Balabán držel hasáku, třebaže měl elektrickou vrtačku a&nbsp;uměl zacházet i&nbsp;s&nbsp;tím termitem<a href="./resources/undefined">[6]</a>. On&nbsp;říkal, že&nbsp;to&nbsp;je&nbsp;taková zbytečná ješitnost nebo ctižádost, pouštět se&nbsp;do&nbsp;těch moderních pancéřových sejfů; on&nbsp;že&nbsp;raději pracuje u&nbsp;takových starých a&nbsp;solidních firem, které mají staré ocelové kasy a&nbsp;v&nbsp;nich poctivé peníze, a&nbsp;ne&nbsp;tyhle šeky. To&nbsp;on&nbsp;to&nbsp;měl všecko dobře rozváženo a&nbsp;zpečetěno, ten Balabán. On&nbsp;měl kromě toho obchod se&nbsp;starou mosazí, dohazoval reality, kšeftoval v&nbsp;koních a&nbsp;vůbec stál si&nbsp;dost dobře. Teda ten Balabán říkal, že&nbsp;udělá už&nbsp;jenom jednu kasu, ale to&nbsp;že&nbsp;bude čistá práce, to&nbsp;prý bude ta&nbsp;mladá generace mrkat. Ono prý není hlavní věc udělat velké peníze; hlavní je, říkal ten Balabán, nedat se&nbsp;chytit.</span></p>
          <p class="chunk" data-nb-ref-number="4" data-nb-words="198" data-nb-chars="1099"><span class="idea" data-nb-ref-number="4" id="idea4" data-nb-words="198" data-nb-chars="1099">Tedy ta&nbsp;poslední kasa, co&nbsp;si&nbsp;ten Balabán vybral, byla u&nbsp;firmy Scholle a&nbsp;spol., víte, co&nbsp;je&nbsp;ta&nbsp;továrna v&nbsp;Bubnech. Ale to&nbsp;vám byla opravdu čistá práce, co&nbsp;tam udělal; mně to&nbsp;vypravoval jeden agent od&nbsp;policie, nějaký Pištora. On&nbsp;tam vlezl oknem ze&nbsp;dvora, tak jako tuhle pan doktor Vitásek, ale musel vypáčit mříže; to&nbsp;vám byla radost se&nbsp;podívat, říkal ten Pištora, jak čistě tu&nbsp;mříž vyndal, ani žádné svinstvo nenadělal, tak krásně ten člověk pracoval. A&nbsp;na&nbsp;tom místě, kde tu&nbsp;kasu načal, ji&nbsp;taky otevřel; nebyla tam ani jedna zbytečná díra nebo rejha, ani škráb nebo rejpanec, ba&nbsp;ani nátěr na&nbsp;té&nbsp;kase zbytečně neodřel. To&nbsp;bylo vidět, říkal ten Pištora, s&nbsp;jakou láskou to&nbsp;ten člověk dělal. Však ta&nbsp;kasa je&nbsp;teď v&nbsp;policejním muzeu, kvůli té&nbsp;mistrovské práci. Potom vybral peníze, asi šedesát tisíc, snědl kus špeku a&nbsp;chleba, co&nbsp;s&nbsp;sebou přinesl, a&nbsp;zas odešel oknem; on&nbsp;ten Balabán říkal, že&nbsp;vojevůdce a&nbsp;kasař se&nbsp;musí starat hlavně o&nbsp;ústup. Potom donesl ty&nbsp;peníze k&nbsp;své sestřenici, nástroje schoval u&nbsp;nějakého Líznera, šel domů, vyčistil si&nbsp;šaty a&nbsp;boty, umyl se&nbsp;a&nbsp;vlezl do&nbsp;postele jako každý pořádný člověk.</span></p>
          <p class="chunk" data-nb-ref-number="5" data-nb-words="155" data-nb-chars="834"><span class="idea" data-nb-ref-number="5" id="idea5" data-nb-words="155" data-nb-chars="834">Ono vám ještě nebylo osm hodin ráno, když někdo tluče na&nbsp;dveře a&nbsp;volá: Pane Balabán, otevřte! Ten Balabán se&nbsp;diví, kdopak to&nbsp;může být, ale jde s&nbsp;klidným svědomím otevřít; a&nbsp;do&nbsp;dveří se&nbsp;hrnou dva policajti a&nbsp;s&nbsp;nimi ten agent Pištora. Já&nbsp;nevím, znáte-li ho, – on&nbsp;je&nbsp;takový pomenší člověk a&nbsp;má&nbsp;zuby jako veverka a&nbsp;pořád se&nbsp;směje. On&nbsp;býval dřív u&nbsp;funebráků, ale přišel z&nbsp;chleba, protože se&nbsp;všichni lidé museli smát, když tak šlapal před tou rakví a&nbsp;pořád se&nbsp;tak špásovně zubil. Já&nbsp;jsem pozoroval, že&nbsp;mnoho lidí se&nbsp;šklebí jenom z&nbsp;takových rozpaků, že&nbsp;nevědí, co&nbsp;by&nbsp;dělali s&nbsp;hubou, jako jiní nevědí, co&nbsp;by&nbsp;dělali s&nbsp;rukama. Proto se&nbsp;lidé tak horlivě usmívají, když mluví s&nbsp;nějakým velikým Pánem, příkladně s&nbsp;panovníkem nebo s&nbsp;prezidentem; ono to&nbsp;není ani tak z&nbsp;radosti jako spíš z&nbsp;takových rozpaků. Ale já&nbsp;jsem chtěl mluvit o&nbsp;tom Balabánovi.</span></p>
          <p class="chunk" data-nb-ref-number="6" data-nb-words="34" data-nb-chars="181"><span class="idea" data-nb-ref-number="6" id="idea6" data-nb-words="34" data-nb-chars="181">Když ten Balabán viděl ty&nbsp;dva strážníky s&nbsp;Pištorou, spustil na&nbsp;ně&nbsp;se&nbsp;spravedlivým hněvem: Čopak mně šem ležete? Já&nbsp;š&nbsp;vámi nechči nič mít. – Přitom se&nbsp;sám zarazil nad tím, jak šišlá.</span></p>
          <p class="chunk" data-nb-ref-number="7" data-nb-words="131" data-nb-chars="674"><span class="idea" data-nb-ref-number="7" id="idea7" data-nb-words="131" data-nb-chars="674">Ale pane Balabán, smál se&nbsp;ten Pištora, dyť my&nbsp;se&nbsp;vám jdeme jenom podívat na&nbsp;zuby. – A&nbsp;rovnou šel k&nbsp;takovému malovanému hrníčku, do&nbsp;kterého si&nbsp;ten Balabán dával na&nbsp;noc chrup, – on&nbsp;totiž přišel o&nbsp;většinu zubů, když jednou musel skočit z&nbsp;okna. – Že&nbsp;jo, pane Balabán, povídá s&nbsp;gustem ten Pištora, vono to&nbsp;nedrží, tyhle falešný zuby; vono se&nbsp;vám ty&nbsp;zuby při vrtání hejbaly, a&nbsp;tak jste si&nbsp;je&nbsp;vyndal a&nbsp;položil na&nbsp;psací stůl; jo, ale tam bylo prachu, – pane Balabán, to&nbsp;byste už&nbsp;taky moh vědět, co&nbsp;v&nbsp;těchhle účtárnách bejvá prachu. To&nbsp;my&nbsp;pak musíme jít za&nbsp;váma, pane Balabán, když tam najdeme takovou tu&nbsp;stopu po&nbsp;zubech; to&nbsp;se&nbsp;na&nbsp;nás ani nezlobte. Ale měl jste ten prach dřív utřít.</span></p>
          <p class="chunk" data-nb-ref-number="8" data-nb-words="21" data-nb-chars="119"><span class="idea" data-nb-ref-number="8" id="idea8" data-nb-words="21" data-nb-chars="119">Žatracená věč, divil se&nbsp;ten Balabán. Vidíte, Pištoro, ono še&nbsp;říká, že&nbsp;jednu chybu udělá i&nbsp;ten nejchytřejší lump, že&nbsp;jo.</span></p>
          <p class="chunk" data-nb-ref-number="9" data-nb-words="73" data-nb-chars="375"><span class="idea" data-nb-ref-number="9" id="idea9" data-nb-words="73" data-nb-chars="375">Jenže vy&nbsp;jste udělal dvě, zubil se&nbsp;pan Pištora. Panečku, my&nbsp;jsme tam jen mrkli, a&nbsp;už&nbsp;jsme hádali na&nbsp;vás, a&nbsp;víte proč? Každý pořádný lupič se&nbsp;na&nbsp;místě s&nbsp;odpuštěním vytento, aby ho&nbsp;nechytli; to&nbsp;už&nbsp;je&nbsp;taková pověra. Jenže vy&nbsp;jste takový nevěrec a&nbsp;rozumář a&nbsp;nedáte na&nbsp;tyhle pověry; vy&nbsp;si&nbsp;myslíte, že&nbsp;na&nbsp;všecko stačí rozum. To&nbsp;máte z&nbsp;toho. Jo, pane Balabán, krást se&nbsp;musí umět.“ –</span></p>
          <hr>
          <p class="chunk" data-nb-ref-number="10" data-nb-words="350" data-nb-chars="1897"><span class="idea" data-nb-ref-number="10" id="idea10" data-nb-words="350" data-nb-chars="1897">„Někteří ti&nbsp;lidé jsou moc šikovní,“ pravil na&nbsp;to&nbsp;rozvážně pan Malý, „to se&nbsp;jim musí nechat. Já&nbsp;jsem někde četl o&nbsp;jednom takovém případu, možná, že&nbsp;to&nbsp;někdo z&nbsp;vás nezná. To&nbsp;se&nbsp;stalo někde ve&nbsp;Štýrsku. Tam byl mistr sedlář a&nbsp;řemenář, křestním jménem Anton a&nbsp;vlastním jménem Huber nebo Vogt nebo Meyer, jak už&nbsp;se&nbsp;tihle Němci tak obyčejně jmenují. Tedy ten sedlář měl zrovna svátek a&nbsp;seděl u&nbsp;svátečního oběda – ale ono se&nbsp;ve&nbsp;Štýrsku nejí dobře ani ve&nbsp;svátek, to&nbsp;není jako u&nbsp;nás. Já&nbsp;jsem aspoň slyšel, že&nbsp;tam jedí i&nbsp;kaštany. Tedy ten sedlář sedí po&nbsp;obědě v&nbsp;kruhu své rodiny, a&nbsp;najednou mu&nbsp;někdo tluče na&nbsp;okno: Ježíšmarjá, sousede, vždyť vám hoří střecha nad hlavou! Ten sedlář vyletí, a&nbsp;namouduši, krov je&nbsp;v&nbsp;plamenech. To&nbsp;se&nbsp;ví, děti se&nbsp;dají do&nbsp;křiku, žena s&nbsp;pláčem vynáší hodiny – teda já&nbsp;už&nbsp;jsem viděl hromadu požárů a&nbsp;pozoroval jsem, že&nbsp;obyčejně lidé ztratí hlavu a&nbsp;začnou vynášet něco zbytečného, hodiny nebo kafemlejnek nebo kanára v&nbsp;kleci; a&nbsp;teprve když už&nbsp;je&nbsp;pozdě, tak si&nbsp;vzpomenou, že&nbsp;tam nechali babičku a&nbsp;šatstvo a&nbsp;hromadu jiných věcí. Zatím se&nbsp;seběhli lidé a&nbsp;začali si&nbsp;navzájem překážet s&nbsp;hašením; potom přišli hasiči – to&nbsp;víte, hasič se&nbsp;musí dřív převléknout, než začne hasit; ale zatím už&nbsp;začalo hořet druhé stavení, a&nbsp;do&nbsp;večera jich lehlo popelem patnáct. Kdo chce vidět pořádný požár, musí jít na&nbsp;vesnici nebo na&nbsp;malé město; ve&nbsp;velkoměstě to&nbsp;už&nbsp;není to, to&nbsp;se&nbsp;díváte spíš na&nbsp;fortele těch hasičů než na&nbsp;ten požár. Nejlepší je, když můžete sami pomáhat hasit, nebo dokonce když můžete radit těm druhým, jak by&nbsp;měli hasit. Hasit, to&nbsp;je&nbsp;krásná práce, jak to&nbsp;tak syčí a&nbsp;praská; ale nosit vodu z&nbsp;potoka, to&nbsp;dělá člověk nerad. – Ono je&nbsp;v&nbsp;člověku něco divného: když už&nbsp;vidí nějakou pohromu, tak si&nbsp;skoro přeje, aby byla pořádná. Veliký požár nebo veliká zátopa, to&nbsp;tak člověka jaksi rozjařuje; má&nbsp;pocit, abych tak řekl, že&nbsp;přišel v&nbsp;životě na&nbsp;svůj účet. Nebo to&nbsp;je&nbsp;takový pohanský úžas, já&nbsp;nevím.</span></p>
          <p class="chunk" data-nb-ref-number="11" data-nb-words="123" data-nb-chars="635"><span class="idea" data-nb-ref-number="11" id="idea11" data-nb-words="123" data-nb-chars="635">Tedy to&nbsp;se&nbsp;ví, den nato tam bylo jako – no, jako po&nbsp;vyhoření; oheň je&nbsp;krásná věc, ale to&nbsp;spáleniště pak je&nbsp;strašné; to&nbsp;máte stejné jako s&nbsp;láskou. To&nbsp;člověk jen tak bezmocně kouká a&nbsp;myslí, že&nbsp;už&nbsp;se&nbsp;z&nbsp;toho nikdy nesebere. No, a&nbsp;byl tam jeden mladý četník, aby vyšetřoval příčinu toho požáru. Pane strážmistr, povídá ten sedlář Anton, já&nbsp;bych se&nbsp;vsadil, že&nbsp;to&nbsp;někdo zapálil; pročpak by&nbsp;to&nbsp;zrovna chytlo na&nbsp;můj svátek, když sedím u&nbsp;oběda? Ale to&nbsp;mně nejde na&nbsp;rozum, proč by&nbsp;se&nbsp;někdo na&nbsp;mně chtěl mstít, vždyť já&nbsp;nikomu nic zlého nedělám, neřkuli abych se&nbsp;staral o&nbsp;politiku. Já&nbsp;teda nevím o&nbsp;nikom, kdo by&nbsp;moh mít na&nbsp;mne takový hrozný vztek.</span></p>
          <p class="chunk" data-nb-ref-number="12" data-nb-words="91" data-nb-chars="470"><span class="idea" data-nb-ref-number="12" id="idea12" data-nb-words="91" data-nb-chars="470">Bylo poledne a&nbsp;pálilo slunce; ten četník chodí po&nbsp;tom spáleništi a&nbsp;myslí si, teď aby čert poznal, jak to&nbsp;chytlo. Pane Anton, povídá najednou, copak se&nbsp;vám to&nbsp;tamhle nahoře blejská na&nbsp;tom trámu? – Tam byl vikýř, řekl ten sedlář, snad to&nbsp;je&nbsp;nějaký hřebík. – Na&nbsp;hřebík to&nbsp;nekouká, povídá ten četník, to&nbsp;je&nbsp;spíš jako zrcátko. – Kdepak by&nbsp;se&nbsp;tam vzalo zrcátko, řekl ten sedlář, vždyť tam v&nbsp;tom vikýři byla jenom sláma. – A&nbsp;je&nbsp;to&nbsp;zrcátko, povídá ten četník, a&nbsp;já&nbsp;vám to&nbsp;ukážu.</span></p>
          <p class="chunk" data-nb-ref-number="13" data-nb-words="196" data-nb-chars="1029"><span class="idea" data-nb-ref-number="13" id="idea13" data-nb-words="196" data-nb-chars="1029">Pak si&nbsp;postavil hasičský žebřík k&nbsp;tomu ohořelému trámu, vylezl nahoru a&nbsp;povídá: Abyste věděl, pane Anton, není to&nbsp;ani hřebík, ani zrcátko, ale kulaté sklíčko přivrtané k&nbsp;tomu trámu. Prosím vás, k&nbsp;čemu to&nbsp;je? – To&nbsp;jsem blázen, řekl ten sedlář, to&nbsp;si&nbsp;s&nbsp;tím snad hrály děti. – A&nbsp;najednou ten četník, jak tak koukal na&nbsp;to&nbsp;sklíčko, vám zařval: Au! mordyje, vždyť to&nbsp;pálí! Co&nbsp;to&nbsp;je? A&nbsp;ohmatával si&nbsp;nos. – Hergot! zařval podruhé, teď mně to&nbsp;spálilo ruku! Honem, pane Anton, podejte mně nějaký papír! – Tak mu&nbsp;ten sedlář podal lístek ze&nbsp;svého notesu, a&nbsp;ten četník drží ten papír kousek pod tím sklíčkem. – Tak, povídá za&nbsp;chvilku, pane Anton, mně se&nbsp;zdá, že&nbsp;to&nbsp;už&nbsp;máme. – To&nbsp;už&nbsp;leze z&nbsp;toho žebříku dolů a&nbsp;drží ten list papíru tomu sedlářovi před očima: byla v&nbsp;něm propálená dírka a&nbsp;ještě se&nbsp;z&nbsp;ní&nbsp;kouřilo. Pane Anton, řekl ten četník, abyste věděl, to&nbsp;sklíčko je&nbsp;sběrná čočka neboli lupa; a&nbsp;teď bych rád věděl, kdo ji&nbsp;přivrtal k&nbsp;tomu trámu zrovna nad hromadu slámy; ale to&nbsp;vám říkám, pane Anton, kdo to&nbsp;udělal, ten půjde odtud v&nbsp;želízkách.</span></p>
          <p class="chunk" data-nb-ref-number="14" data-nb-words="83" data-nb-chars="451"><span class="idea" data-nb-ref-number="14" id="idea14" data-nb-words="83" data-nb-chars="451">Prokristáčka, řekl ten sedlář, my&nbsp;jsme přece žádnou lupu doma neměli – halt! křikl najednou. Počkejte, já&nbsp;měl na&nbsp;učení kluka, Sepp se&nbsp;jmenoval, a&nbsp;ten si&nbsp;pořád hrál s&nbsp;takovými věcmi! Proto jsem ho&nbsp;vyhodil, že&nbsp;nebyl k&nbsp;rozumné práci, protože měl v&nbsp;hlavě samé takové hlouposti a&nbsp;jiné pokusy! Že&nbsp;by&nbsp;to&nbsp;byl ten zatracený kluk – Ale to&nbsp;nejde, pane strážmistr. Vždyť jsem ho&nbsp;vyhodil, to&nbsp;bylo začátkem února; bůhví, kde teď je, ale tady se&nbsp;od&nbsp;té&nbsp;doby neukázal.</span></p>
          <p class="chunk" data-nb-ref-number="15" data-nb-words="35" data-nb-chars="199"><span class="idea" data-nb-ref-number="15" id="idea15" data-nb-words="35" data-nb-chars="199">To&nbsp;už&nbsp;se&nbsp;dozvíme, je-li to&nbsp;jeho čočka, řekl ten četník. Pane Anton, telegrafujte do&nbsp;města, aby sem poslali ještě dva četníky; na&nbsp;tu&nbsp;čočku mně nesmí nikdo ani máknout. Nejdřív musíme najít toho kluka.</span></p>
          <p class="chunk" data-nb-ref-number="16" data-nb-words="41" data-nb-chars="215"><span class="idea" data-nb-ref-number="16" id="idea16" data-nb-words="41" data-nb-chars="215">To&nbsp;se&nbsp;ví, taky ho&nbsp;našli; byl na&nbsp;učení u&nbsp;nějakého brašnáře v&nbsp;docela jiném místě; a&nbsp;sotva ten četník vkročil do&nbsp;dílny, začal se&nbsp;vám ten kluk třást jako list. Seppe, křičí na&nbsp;něj ten četník, kdes byl třináctého června?</span></p>
          <p class="chunk" data-nb-ref-number="17" data-nb-words="43" data-nb-chars="219"><span class="idea" data-nb-ref-number="17" id="idea17" data-nb-words="43" data-nb-chars="219">Prosím, tady, drkotal ten kluk, já&nbsp;jsem tady od&nbsp;patnáctého února a&nbsp;neodešel jsem ani na&nbsp;půl dne, já&nbsp;mám na&nbsp;to&nbsp;svědky. – To&nbsp;je&nbsp;pravda, řekl ten brašnář, to&nbsp;mu&nbsp;dosvědčím sám, protože bydlí u&nbsp;mne a&nbsp;musí chovat mé&nbsp;nejmenší.</span></p>
          <p class="chunk" data-nb-ref-number="18" data-nb-words="10" data-nb-chars="52"><span class="idea" data-nb-ref-number="18" id="idea18" data-nb-words="10" data-nb-chars="52">Zatrápená věc, řekl ten četník, tak to&nbsp;už&nbsp;nebude on.</span></p>
          <p class="chunk" data-nb-ref-number="19" data-nb-words="12" data-nb-chars="52"><span class="idea" data-nb-ref-number="19" id="idea19" data-nb-words="12" data-nb-chars="52">A&nbsp;co&nbsp;jako s&nbsp;ním mělo být? ptal se&nbsp;ten mistr brašnář.</span></p>
          <p class="chunk" data-nb-ref-number="20" data-nb-words="24" data-nb-chars="140"><span class="idea" data-nb-ref-number="20" id="idea20" data-nb-words="24" data-nb-chars="140">Inu, povídá četník, bylo na&nbsp;něj podezření, že&nbsp;třináctého června tamhle v&nbsp;těch čertech ďáblech zapálil barák sedláře Antona a&nbsp;s&nbsp;ním půl obce.</span></p>
          <p class="chunk" data-nb-ref-number="21" data-nb-words="35" data-nb-chars="222"><span class="idea" data-nb-ref-number="21" id="idea21" data-nb-words="35" data-nb-chars="222">Třináctého června? řekl ten brašnář zaraženě. Poslouchejte, to&nbsp;je&nbsp;divné; třináctého června se&nbsp;ten kluk ptal: Kolikátého je&nbsp;dnes? Třináctého června? To&nbsp;je&nbsp;svatého Antonína, že? Já&nbsp;vám povídám, že&nbsp;dneska se&nbsp;někde něco stane.</span></p>
          <p class="chunk" data-nb-ref-number="22" data-nb-words="93" data-nb-chars="504"><span class="idea" data-nb-ref-number="22" id="idea22" data-nb-words="93" data-nb-chars="504">V&nbsp;tu&nbsp;chvíli ten kluk Sepp vyskočil a&nbsp;chtěl vzít roha; ale to&nbsp;už&nbsp;ho&nbsp;četník držel za&nbsp;límec. Cestou se&nbsp;pak ten kluk tomu četníkovi přiznal: že&nbsp;měl vztek na&nbsp;mistra Antona, protože ho&nbsp;ten sedlář kvůli těm jeho pokusům pohlavkoval jako psa; že&nbsp;se&nbsp;mu&nbsp;teda chtěl pomstít, a&nbsp;proto si&nbsp;vypočítal, kde bude třináctého června, na&nbsp;svátek mistra Antona, přesně v&nbsp;poledne stát slunce, a&nbsp;že&nbsp;podle toho nařídil tu&nbsp;čočku, aby zapálila tu&nbsp;slámu, zatímco on&nbsp;bude bůhvíkde; to&nbsp;všechno nachystal už&nbsp;v&nbsp;únoru a&nbsp;pak šel ze&nbsp;služby.</span></p>
          <p class="chunk" data-nb-ref-number="23" data-nb-words="131" data-nb-chars="759"><span class="idea" data-nb-ref-number="23" id="idea23" data-nb-words="131" data-nb-chars="759">Poslouchejte, na&nbsp;tu&nbsp;čočku pak zavolali nějakého hvězdáře z&nbsp;Vídně, a&nbsp;ten nad tím kroutil hlavou, jak byla přesně nařízena právě na&nbsp;sluneční kulminaci třináctého června. Říkal, že&nbsp;to&nbsp;je&nbsp;zrovna zázračná šikovnost, když ten patnáctiletý kluk k&nbsp;tomu neměl žádné ty&nbsp;astronomické nástroje na&nbsp;měření úhlů. Co&nbsp;s&nbsp;tím Seppem bylo dál, to&nbsp;nevím; ale tak si&nbsp;myslím, jaký by&nbsp;z&nbsp;toho uličníka mohl být hvězdář nebo fyzik. Vždyť to&nbsp;mohl být druhý Newton nebo co, ten zatracený kluk! Ale ono na&nbsp;světě přichází nazmar tolik zvláštního důmyslu a&nbsp;takových těch krásných schopností – Víte, lidé mají tu&nbsp;trpělivost hledat v&nbsp;písku diamanty nebo perly v&nbsp;moři; ale aby hledali v&nbsp;lidech vzácné a&nbsp;podivné dary od&nbsp;Pánaboha, aby nepřišly nazmar, to&nbsp;je&nbsp;ani nenapadne. A&nbsp;to&nbsp;je&nbsp;veliká chyba.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>