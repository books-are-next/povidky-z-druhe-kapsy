<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Grófinka">
    <meta name="apple-mobile-web-app-capable" content="yes">
    <title>Grófinka</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_z_druhe_kapsy_012.html">
    <link rel="next" href="./povidky_z_druhe_kapsy_014.html">
    <meta name="nb-order" content="9">
    <link rel="self" href="povidky_z_druhe_kapsy_013.html">
    <meta name="nb-identifier" content="capek-povidky-z-druhe-kapsy-1dcb88a">
    <meta name="nb-role" content="chapter">
  </head>
  <body data-nb-words="1663" data-nb-chars="9557" class="nb-role-chapter nb-custom-style">
    <nav role="doc-toc">
      <li><a href="povidky_z_druhe_kapsy_005.html">Předmluva</a></li>
      <li><a href="povidky_z_druhe_kapsy_006.html">Ukradený kaktus</a></li>
      <li><a href="povidky_z_druhe_kapsy_007.html">Povídka starého
          kriminálníka</a></li>
      <li><a href="povidky_z_druhe_kapsy_008.html">Zmizení pana Hirsche</a></li>
      <li><a href="povidky_z_druhe_kapsy_009.html">Čintamani a ptáci</a></li>
      <li><a href="povidky_z_druhe_kapsy_010.html">Příběh o kasaři a žháři</a></li>
      <li><a href="povidky_z_druhe_kapsy_011.html">Ukradená vražda</a></li>
      <li><a href="povidky_z_druhe_kapsy_012.html">Případ s dítětem</a></li>
      <li><a href="povidky_z_druhe_kapsy_013.html">Grófinka</a></li>
      <li><a href="povidky_z_druhe_kapsy_014.html">Historie dirigenta Kaliny</a></li>
      <li><a href="povidky_z_druhe_kapsy_015.html">Smrt barona Gandary</a></li>
      <li><a href="povidky_z_druhe_kapsy_016.html">Příběhy sňatkového
          podvodníka</a></li>
      <li><a href="povidky_z_druhe_kapsy_017.html">Balada o Juraji Čupovi</a></li>
      <li><a href="povidky_z_druhe_kapsy_018.html">Povídka o ztracené noze</a></li>
      <li><a href="povidky_z_druhe_kapsy_019.html">Závrať</a></li>
      <li><a href="povidky_z_druhe_kapsy_020.html">Ušní zpověď</a></li>
      <li><a href="povidky_z_druhe_kapsy_021.html">O lyrickém zloději</a></li>
      <li><a href="povidky_z_druhe_kapsy_022.html">Soud pana Havleny</a></li>
      <li><a href="povidky_z_druhe_kapsy_023.html">Jehla</a></li>
      <li><a href="povidky_z_druhe_kapsy_024.html">Telegram</a></li>
      <li><a href="povidky_z_druhe_kapsy_025.html">Muž, který nemohl spát</a></li>
      <li><a href="povidky_z_druhe_kapsy_026.html">Sbírka známek</a></li>
      <li><a href="povidky_z_druhe_kapsy_027.html">Obyčejná vražda</a></li>
      <li><a href="povidky_z_druhe_kapsy_028.html">Porotce</a></li>
      <li><a href="povidky_z_druhe_kapsy_029.html">Poslední věci člověka</a></li>
      <li><a href="povidky_z_druhe_kapsy_030.html">Ediční poznámka</a></li>
      <li><a href="povidky_z_druhe_kapsy_031.html">Život a doba spisovatele
          Karla Čapka v datech</a></li>
      <li><a href="povidky_z_druhe_kapsy_032.html">První
          vydání knih Karla Čapka</a></li>
      <li><a href="povidky_z_druhe_kapsy_033.html">Poznámky pod čarou</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="8"><span class="idea" data-nb-ref-number="1" id="idea1" data-nb-words="1" data-nb-chars="8">Grófinka</span></h1>
        <p class="chunk" data-nb-ref-number="2" data-nb-words="91" data-nb-chars="528"><span class="idea" data-nb-ref-number="2" id="idea2" data-nb-words="91" data-nb-chars="528">„Tyhle bláznivé ženské,“ pravil pan Polgár, „ty někdy provádějí věci, to&nbsp;by&nbsp;člověk nevěřil. To&nbsp;bylo v&nbsp;roce devatenáct nebo dvacet, zkrátka v&nbsp;těch letech, kdy všude v&nbsp;téhle požehnané střední Evropě hořela koudel; člověk jenom čekal, na&nbsp;které straně se&nbsp;strhne mela. To&nbsp;se&nbsp;vám tehdy u&nbsp;nás hemžilo špionů, ani nemáte ponětí. Já&nbsp;jsem v&nbsp;té&nbsp;době měl v&nbsp;referátě kontraband a&nbsp;falešné peníze, ale vojáci si&nbsp;mě&nbsp;občas zavolali, abych jim sem tam opatřil nějaké ty&nbsp;informace. Tak tehdy se&nbsp;stal ten případ s&nbsp;tou grófinkou… řekněme Mihályovou.</span></p>
        <p class="chunk" data-nb-ref-number="3" data-nb-words="124" data-nb-chars="728"><span class="idea" data-nb-ref-number="3" id="idea3" data-nb-words="124" data-nb-chars="728">Já&nbsp;už&nbsp;nevím jak a&nbsp;kterak, ale tehdy dostali vojáci anonymní dopis, aby si&nbsp;dali pozor na&nbsp;korespondenci, která se&nbsp;posílá na&nbsp;adresu W. Manasses, poste restante Curych. Pak zachytili jeden takový dopis; namouduši, byl šifrovaný podle kódu číslo 11 a&nbsp;byla v&nbsp;něm vojenská sdělení toho druhu, že&nbsp;pěší pluk číslo 28 je&nbsp;posádkou v&nbsp;Praze, že&nbsp;v&nbsp;Milovicích je&nbsp;střelnice a&nbsp;že&nbsp;naše armáda je&nbsp;ozbrojena nejen puškami, nýbrž i&nbsp;bodáky; zkrátka takové volovinky. Ale to&nbsp;víte, tihle vojáci jsou na&nbsp;to&nbsp;strašně přísní; kdybyste vyzradili nějaké cizí mocnosti, že&nbsp;naše pěchota nosí onuce z&nbsp;kalika<a href="./resources/undefined">[7]</a> od&nbsp;firmy Oberländer, tak za&nbsp;to&nbsp;budete stát před divizním soudem a&nbsp;dostanete aspoň rok pro zločin vyzvědačství. Ale to&nbsp;už&nbsp;patří k&nbsp;té&nbsp;vojanské prestiži.</span></p>
        <p class="chunk" data-nb-ref-number="4" data-nb-words="97" data-nb-chars="549"><span class="idea" data-nb-ref-number="4" id="idea4" data-nb-words="97" data-nb-chars="549">Tedy tenkrát mně ukázali vojáci ten šifrovaný dopis i&nbsp;to&nbsp;anonymní udání. Poslouchejte, já&nbsp;nejsem žádný grafolog; ale na&nbsp;první pohled jsem si&nbsp;řekl, to&nbsp;jsem blázen, vždyť to&nbsp;oboje psaníčko vypadá jako z&nbsp;jedné ruky. To&nbsp;anonymní udání je&nbsp;sice psáno tužkou – většina anonymních dopisů je&nbsp;totiž psána tužkou; ale to&nbsp;se&nbsp;dalo poznat, že&nbsp;ten špion i&nbsp;ten udavač je&nbsp;doslovně jedna ruka. Tak víte co, řekl jsem vojákům, nechte to&nbsp;plavat; ono to&nbsp;nestojí za&nbsp;to, ten vyzvědač je&nbsp;nějaký amatér; ty&nbsp;jeho vojenské tajnosti si&nbsp;může každý přečíst v&nbsp;Političce. Nu&nbsp;dobrá.</span></p>
        <p class="chunk" data-nb-ref-number="5" data-nb-words="55" data-nb-chars="322"><span class="idea" data-nb-ref-number="5" id="idea5" data-nb-words="55" data-nb-chars="322">Asi za&nbsp;měsíc přišel za&nbsp;mnou jeden kapitán od&nbsp;kontrašpionáže, takový pěkný a&nbsp;štíhlý chlapík. Pane Polgáre, povídá mně, já&nbsp;mám tuhle takovou divnou věc. Onehdy jsem tančil s&nbsp;takovou krásnou hnědou komtesou; česky ona neumí, ale tančí, to&nbsp;vám je&nbsp;jedna radost. A&nbsp;dnes jsem od&nbsp;ní&nbsp;dostal sentimentální dopis. To&nbsp;se&nbsp;přece nedělá.</span></p>
        <p class="chunk" data-nb-ref-number="6" data-nb-words="13" data-nb-chars="70"><span class="idea" data-nb-ref-number="6" id="idea6" data-nb-words="13" data-nb-chars="70">Tak buďte rád, mládenče, řekl jsem mu. Tomu se&nbsp;říká štěstí u&nbsp;ženských.</span></p>
        <p class="chunk" data-nb-ref-number="7" data-nb-words="60" data-nb-chars="317"><span class="idea" data-nb-ref-number="7" id="idea7" data-nb-words="60" data-nb-chars="317">Ale, pane Polgáre, řekl mi&nbsp;na&nbsp;to&nbsp;ten kapitán zdrceně, když on&nbsp;ten dopis je&nbsp;psán týmž písmem a&nbsp;inkoustem a&nbsp;na&nbsp;stejném papíře jako ty&nbsp;špionské zprávy do&nbsp;Curychu! Já&nbsp;teď nevím, co&nbsp;mám dělat; to&nbsp;víte, jak je&nbsp;chlapovi, když má&nbsp;udat ženskou, která… hm, která je&nbsp;k&nbsp;němu… a&nbsp;vůbec, vždyť je&nbsp;to&nbsp;dáma, člověče, vyhrkl rozčileně.</span></p>
        <p class="chunk" data-nb-ref-number="8" data-nb-words="85" data-nb-chars="494"><span class="idea" data-nb-ref-number="8" id="idea8" data-nb-words="85" data-nb-chars="494">Jo, kapitáne, řekl jsem mu, to&nbsp;jsou ty&nbsp;rytířské city. Tu&nbsp;ženskou musíte dát zatknout a&nbsp;vzhledem k&nbsp;vážnosti případu ji&nbsp;odsoudíme k&nbsp;smrti; a&nbsp;vám se&nbsp;dostane té&nbsp;cti, že&nbsp;budete velet dvanácti vojáčkům ‚Palte!‘ To&nbsp;víte, život už&nbsp;je&nbsp;tak romantický. Ale bohužel, je&nbsp;tady jedna překážka: on&nbsp;žádný W. Manasses v&nbsp;Curychu neexistuje a&nbsp;na&nbsp;jeho jméno leží dosud čtrnáct šifrovaných dopisů poste restante na&nbsp;curyšské poště. Člověče, nechte to&nbsp;být a&nbsp;jděte zas tancovat s&nbsp;tou hnědou komteskou, dokud jste mladý.</span></p>
        <p class="chunk" data-nb-ref-number="9" data-nb-words="86" data-nb-chars="512"><span class="idea" data-nb-ref-number="9" id="idea9" data-nb-words="86" data-nb-chars="512">Tedy ten kapitán se&nbsp;vám tři dny trápil výčitkami svědomí, až&nbsp;z&nbsp;toho zhubl, a&nbsp;pak to&nbsp;přece jen udal svému šéfovi. To&nbsp;se&nbsp;rozumí, šest vojáků jelo v&nbsp;autě zatknout komtesu Mihály a&nbsp;prošťárat její papíry; našli tam ten kód a&nbsp;všelijaké dopisy od&nbsp;zahraničních politických agentů obsahu, jak se&nbsp;říká, velezrádného. Přitom ta&nbsp;komtesa odpírala jakoukoliv odpověď a&nbsp;její sestra, šestnáctiletá žába, si&nbsp;sedla na&nbsp;stůl s&nbsp;koleny pod bradou, aby bylo všechno vidět, kouřila cigarety, flirtovala s&nbsp;oficíry a&nbsp;smála se&nbsp;jako blázen.</span></p>
        <p class="chunk" data-nb-ref-number="10" data-nb-words="129" data-nb-chars="740"><span class="idea" data-nb-ref-number="10" id="idea10" data-nb-words="129" data-nb-chars="740">Když jsem slyšel, že&nbsp;Miháličku zatkli, běžel jsem k&nbsp;vojákům a&nbsp;povídám jim: Prokrindapána, pusťte tu&nbsp;hysterku, vždyť z&nbsp;toho bude jen ostuda! Ale oni mně řekli: Pane Polgáre, komtesa Mihály se&nbsp;nám doznala, že&nbsp;byla ve&nbsp;službách zahraniční špionáže; a&nbsp;to&nbsp;je&nbsp;vážná věc. – Vždyť ta&nbsp;ženská lže, křičel jsem na&nbsp;ně. – Pane Polgáre, řekl mně přísně ten plukovník, pamatujte, že&nbsp;mluvíte o&nbsp;dámě; komtesa Mihály mluví pravdu. – Víte, tak ta&nbsp;ženská ty&nbsp;vojáky okouzlila. – Hrom do&nbsp;vás, nadával jsem, tak vy&nbsp;ji&nbsp;ze&nbsp;samé galantnosti odsoudíte! Čert vem vaše rytířské city! Copak nevidíte, že&nbsp;vás ta&nbsp;ženská sama a&nbsp;schválně uvedla na&nbsp;stopu své velezrádné činnosti? Vždyť je&nbsp;to&nbsp;neřád, nevěřte jí&nbsp;ani slovo! – Ale vojáci jen krčili rameny s&nbsp;tragickým politováním.</span></p>
        <p class="chunk" data-nb-ref-number="11" data-nb-words="205" data-nb-chars="1241"><span class="idea" data-nb-ref-number="11" id="idea11" data-nb-words="205" data-nb-chars="1241">To&nbsp;se&nbsp;rozumí, byly toho plné noviny, i&nbsp;za&nbsp;hranicemi; šlechta celého světa byla na&nbsp;koni a&nbsp;sbírala protestní podpisy, diplomati dělali demarše, veřejné mínění až&nbsp;v&nbsp;Anglii se&nbsp;pobouřilo, ale spravedlnost, to&nbsp;víte, je&nbsp;neoblomná; zkrátka urozená grófinka byla vzhledem k&nbsp;válečnému stavu postavena před divizní soud. Ještě jednou jsem šel k&nbsp;vojákům – to&nbsp;už&nbsp;jsem měl své informace – a&nbsp;říkám jim: Dejte mně ji, já&nbsp;vám ji&nbsp;potrestám – kdepak, nechtěli ani slyšet. Ale ten soud byl moc krásný; já&nbsp;jsem tam seděl a&nbsp;byl jsem vám dojat jako na&nbsp;Dámě s&nbsp;kaméliemi. Grófinka, tenká jako šíp a&nbsp;snědá jako beduín, doznávala svou vinu. – Jsem hrda, řekla, že&nbsp;jsem mohla sloužit nepřátelům této země. Soud se&nbsp;mohl přetrhnout samou zdvořilostí a&nbsp;přísností; ale nic platno, byly tu&nbsp;ty&nbsp;velezrádné dopisy a&nbsp;jiné pitomosti, a&nbsp;tu&nbsp;soud se&nbsp;zřetelem na&nbsp;mimořádně polehčující a&nbsp;mimořádně přitěžující okolnosti nemohl jinak než odsoudit komtesu Mihályovou na&nbsp;rok do&nbsp;vězení. Jak říkám, tak krásný soud jsem jakživ neviděl. Potom komtesa vstala a&nbsp;jasným hlasem prohlásila: Pane předsedo, považuji za&nbsp;svou povinnost konstatovat, že&nbsp;se&nbsp;během vyšetřování a&nbsp;vazby všichni českoslovenští důstojníci ke&nbsp;mně chovali jako dokonalí džentlmeni. – To&nbsp;už&nbsp;jsem brečel pohnutím skoro nahlas.</span></p>
        <p class="chunk" data-nb-ref-number="12" data-nb-words="148" data-nb-chars="898"><span class="idea" data-nb-ref-number="12" id="idea12" data-nb-words="148" data-nb-chars="898">Jenže to&nbsp;máte to: když člověk ví&nbsp;pravdu, tak ho&nbsp;svrbí jazyk; prostě musí s&nbsp;tím ven. Já&nbsp;myslím, že&nbsp;lidé neříkají pravdu ze&nbsp;zlomyslnosti nebo hlouposti, nýbrž z&nbsp;jakési potřeby nebo neodolatelného puzení. Tak si&nbsp;představte, ta&nbsp;Mihálička se&nbsp;kdesi ve&nbsp;Vídni seznámila s&nbsp;pověstným majorem Westermannem a&nbsp;zamilovala se&nbsp;do&nbsp;něho. Vy&nbsp;přece víte, kdo to&nbsp;ten Westermann je: to&nbsp;je&nbsp;chlap, který provozuje hrdinství jako řemeslo; řády na&nbsp;něm jen řinčí, Marie Terezie, Leopold, Železný kříž, turecké hvězdy s&nbsp;brilanty a&nbsp;já&nbsp;nevím, co&nbsp;všecko si&nbsp;za&nbsp;války nasbíral; tedy ten Westermann je&nbsp;vůdcem všech možných ilegálních organizací, spiknutí a&nbsp;pučů, pokud jde o&nbsp;monarchisty. Tedy do&nbsp;tohohle hrdiny se&nbsp;grófinka zamilovala a&nbsp;nejspíš si&nbsp;chtěla získati rytířské ostruhy, aby ho&nbsp;byla hodna; zkrátka z&nbsp;lásky k&nbsp;němu předstírala špionáž a&nbsp;sama ji&nbsp;na&nbsp;sebe prozradila, aby došla slávy mučednické. Takovou věc dovede jenom ženská.</span></p>
        <p class="chunk" data-nb-ref-number="13" data-nb-words="48" data-nb-chars="249"><span class="idea" data-nb-ref-number="13" id="idea13" data-nb-words="48" data-nb-chars="249">Tak já&nbsp;jsem šel do&nbsp;vězení, kde seděla, a&nbsp;dám si&nbsp;ji&nbsp;zavolat. Madam, povídám jí, koukněte se, ono to&nbsp;je&nbsp;otrava sedět celý rok v&nbsp;kriminále; ono by&nbsp;šlo podat žádost o&nbsp;nové řízení, kdybyste se&nbsp;nám ráčila přiznat, jak to&nbsp;bylo s&nbsp;tou vaší domnělou špionáží.</span></p>
        <p class="chunk" data-nb-ref-number="14" data-nb-words="15" data-nb-chars="77"><span class="idea" data-nb-ref-number="14" id="idea14" data-nb-words="15" data-nb-chars="77">Já&nbsp;jsem se&nbsp;už&nbsp;přiznala, pane, řekla mně komteska ledově, a&nbsp;nemám dál co&nbsp;říci.</span></p>
        <p class="chunk" data-nb-ref-number="15" data-nb-words="19" data-nb-chars="115"><span class="idea" data-nb-ref-number="15" id="idea15" data-nb-words="19" data-nb-chars="115">Ale ježíšmankote, vyhrkl jsem, nechte už&nbsp;těch hloupostí; vždyť major Westermann je&nbsp;patnáct let ženat a&nbsp;má&nbsp;tři děti!</span></p>
        <p class="chunk" data-nb-ref-number="16" data-nb-words="27" data-nb-chars="147"><span class="idea" data-nb-ref-number="16" id="idea16" data-nb-words="27" data-nb-chars="147">Grófinka vám zesinala jako popel; to&nbsp;jsem ještě neviděl ženskou tak rázem zošklivět. – Co… co&nbsp;je&nbsp;mi&nbsp;po&nbsp;tom? vypravila ze&nbsp;sebe, ale zuby jí&nbsp;cvakaly.</span></p>
        <p class="chunk" data-nb-ref-number="17" data-nb-words="41" data-nb-chars="258"><span class="idea" data-nb-ref-number="17" id="idea17" data-nb-words="41" data-nb-chars="258">A&nbsp;to&nbsp;taky vás může zajímat, křičel jsem, že&nbsp;ten váš major Westermann se&nbsp;vlastně jmenuje Václav Málek a&nbsp;je&nbsp;pekař z&nbsp;Prostějova, rozumíte? Tadyhle máte jeho starou fotografii; nu, poznáváte ho? Prokristapána, komtesko, pro takového kujóna jste šla do&nbsp;kriminálu?</span></p>
        <p class="chunk" data-nb-ref-number="18" data-nb-words="44" data-nb-chars="242"><span class="idea" data-nb-ref-number="18" id="idea18" data-nb-words="44" data-nb-chars="242">Mihálička seděla jako dřevěná; najednou jsem viděl, že&nbsp;to&nbsp;je&nbsp;vlastně stará panna, které se&nbsp;zhroutil její životní sen. Bylo mně jí&nbsp;líto a&nbsp;jaksi jsem se&nbsp;styděl. Madam, povídám honem, tak platí; já&nbsp;vám sem pošlu vašeho advokáta a&nbsp;vy&nbsp;mu&nbsp;řeknete –</span></p>
        <p class="chunk" data-nb-ref-number="19" data-nb-words="31" data-nb-chars="178"><span class="idea" data-nb-ref-number="19" id="idea19" data-nb-words="31" data-nb-chars="178">Mihálička se&nbsp;vztyčila, bledá, ale napjatá jako luk. Ne, vydechla, není třeba; nemám komu co&nbsp;říci. A&nbsp;šla. Ale za&nbsp;dveřmi padla; museli jí&nbsp;páčit prsty, jak je&nbsp;měla křečovitě ztuhlé.</span></p>
        <p class="chunk" data-nb-ref-number="20" data-nb-words="99" data-nb-chars="521"><span class="idea" data-nb-ref-number="20" id="idea20" data-nb-words="99" data-nb-chars="521">Já&nbsp;jsem se&nbsp;kousal do&nbsp;rtů. Nu, už&nbsp;je&nbsp;to&nbsp;venku, řekl jsem si, pravda je&nbsp;zachráněna. Ale, hergot, copak je&nbsp;tohle celá pravda? Vždyť všechna tahle odhalení a&nbsp;zklamání, ty&nbsp;trpké pravdy, deziluze a&nbsp;hořké zkušenosti, to&nbsp;je&nbsp;jen ždibec pravdy; celá pravda je&nbsp;větší; celá pravda je, že&nbsp;velká a&nbsp;bláznivá věc je&nbsp;láska, pýcha, vášeň a&nbsp;ctižádost, že&nbsp;každá oběť je&nbsp;hrdinská a&nbsp;že&nbsp;lidský tvor ve&nbsp;své lásce je&nbsp;něco krásného a&nbsp;úžasného. To&nbsp;je&nbsp;ta&nbsp;druhá a&nbsp;ta&nbsp;velká půlka pravdy; ale to&nbsp;by&nbsp;člověk musel být básník, aby to&nbsp;dovedl vidět a&nbsp;říci.“</span></p>
        <hr>
        <p class="chunk" data-nb-ref-number="21" data-nb-words="97" data-nb-chars="540"><span class="idea" data-nb-ref-number="21" id="idea21" data-nb-words="97" data-nb-chars="540">„Zcela správně,“ pravil policejní strážník Horálek, „ono vždycky záleží na&nbsp;tom, jak se&nbsp;ta&nbsp;pravda řekne. Vloni jsme sebrali jednoho defraudanta a&nbsp;dovedli jsme ho&nbsp;do&nbsp;daktyloskopie, aby mu&nbsp;vzali daktýlky; a&nbsp;ten kluk vám šups, skočil z&nbsp;okna v&nbsp;prvním patře na&nbsp;ulici a&nbsp;začal utíkat. Ten náš daktyloskopista sic je&nbsp;starší pán, ale on&nbsp;si&nbsp;na&nbsp;to&nbsp;v&nbsp;tu&nbsp;chvíli nevzpomněl, a&nbsp;šups, skočil rovnou za&nbsp;ním a&nbsp;zlomil si&nbsp;nohu. To&nbsp;teda nás dožralo, jako vždycky, když se&nbsp;něco našemu člověku stane; a&nbsp;když jsme toho kluka dostali, vzali jsme ho&nbsp;drobet mezi sebe.</span></p>
        <p class="chunk" data-nb-ref-number="22" data-nb-words="58" data-nb-chars="310"><span class="idea" data-nb-ref-number="22" id="idea22" data-nb-words="58" data-nb-chars="310">Když pak byla porota a&nbsp;my&nbsp;jsme byli voláni jako svědci, povídá nám advokát toho kluka: Pánové, já&nbsp;vám nechci klást nepříjemné otázky, a&nbsp;je-li vám to&nbsp;nemilé, nemusíte mi&nbsp;dát odpověď – víte, ten advokát byl hladký jako lahvička s&nbsp;jedem. Ale když se&nbsp;můj klient pokusil o&nbsp;útěk, vy&nbsp;jste ho&nbsp;na&nbsp;policii zbili, že&nbsp;ano?</span></p>
        <p class="chunk" data-nb-ref-number="23" data-nb-words="23" data-nb-chars="125"><span class="idea" data-nb-ref-number="23" id="idea23" data-nb-words="23" data-nb-chars="125">Kdepak, řekl jsem, my&nbsp;jsme se&nbsp;jenom dívali, jestli si&nbsp;tím skokem neublížil, a&nbsp;když jsme viděli, že&nbsp;ne, tak jsme mu&nbsp;domluvili.</span></p>
        <p class="chunk" data-nb-ref-number="24" data-nb-words="35" data-nb-chars="233"><span class="idea" data-nb-ref-number="24" id="idea24" data-nb-words="35" data-nb-chars="233">To&nbsp;musila být pořádná domluva, řekl ten advokát se&nbsp;zdvořilým úsměvem. Podle vysvědčení policejního lékaře měl můj klient následkem té&nbsp;domluvy tři žebra zlomená a&nbsp;asi sedm set čtverečních centimetrů krevních podlitin hlavně na&nbsp;zádech.</span></p>
        <p class="chunk" data-nb-ref-number="25" data-nb-words="32" data-nb-chars="155"><span class="idea" data-nb-ref-number="25" id="idea25" data-nb-words="32" data-nb-chars="155">Já&nbsp;jsem krčil rameny. To&nbsp;on&nbsp;si&nbsp;tu&nbsp;domluvu tak vzal k&nbsp;srdci, řekl jsem, a&nbsp;bylo dobře. Víte, ono je&nbsp;ledacos pravda; ale musí se&nbsp;na&nbsp;ni&nbsp;nalézt to&nbsp;pravé slovo.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_druhe_kapsy_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>